<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  
    <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>

  <title>Ders 2.3</title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="ders-2.3">Ders 2.3</h1>
<p>Her hesapsal yöntemin doğruluğu ve stabilitesini bilmek isteriz. En basit başlangıç değer problemi (initial value problem -IVP-) ile başlayalım,</p>
<p><span class="math display">\[
\frac{\partial u}{\partial t} =
c \frac{\partial u}{\partial x}
\qquad (1)
\]</span></p>
<p>Buna tek yön dalga denklemi diyebiliriz, iki yönlü dalga denklemi için üstteki formülde ikinci türevlerin olması gerekirdi, o tür denklemde dalgalar iki yöne de giderdi. Üstteki tek yöne dalga gönderiyor, basit, temiz bir denklem, birinci derece, hız bağlamında sabit katsayılı. Başlangıç değer problemi için başlangıç değeri <span class="math inline">\(u(x,0)\)</span> ile verilmiş olsun, ve benim ilgilendiğim <span class="math inline">\(u(x,t)\)</span> çözümü.</p>
<p>Bu çözümü bulmak zor olmaz, mesela ilk aklıma gelen pür üsteller, <span class="math inline">\(e^{ikx}\)</span>. Bu çözümün bir özelliği sabit katsayısı var, sınırı yok, o zaman çözüm <span class="math inline">\(e^{ikx}\)</span>'in bir katı olacak, bu demektir ki değişken ayırma tekniğini uygulayabilirim, ve <span class="math inline">\(u = G(x,t) e^{ikx}\)</span> şeklinde bir çözüm bekleyebilirim. Nasıl değişkenler ayrıldı görüyoruz, <span class="math inline">\(G\)</span> içinde <span class="math inline">\(x\)</span>, <span class="math inline">\(t\)</span>'den ayrıldı, ve frekans <span class="math inline">\(k\)</span> büyüme faktörü <span class="math inline">\(G\)</span>'yi tanımlıyor.</p>
<p>Çözümü bulmak için içinde <span class="math inline">\(G\)</span>'yi içeren <span class="math inline">\(u\)</span> formülünü ana türevsel denklem (1)'e sokarım, ve <span class="math inline">\(t\)</span>'li çözümü elde ederim, çünkü <span class="math inline">\(e^{ikx}\)</span> iptal olacak. Formüle sokayım,</p>
<p><span class="math display">\[
\frac{\mathrm{d} G}{\mathrm{d} t} e^{ikx} = ikc G e^{ikx}
\]</span></p>
<p>Ustelli kismi iptal ederim, o terimler hic sifir olmazlar nasilsa,</p>
<p><span class="math display">\[
\frac{\mathrm{d} G}{\mathrm{d} t} \cancel{e^{ikx}} = ikc G \cancel{e^{ikx}}
\]</span></p>
<p>Böylece <span class="math inline">\(G\)</span> için basit bir denkleme erişiyorum,</p>
<p><span class="math display">\[
\frac{\mathrm{d} G}{\mathrm{d} t} = ikc G 
\]</span></p>
<p>Sonuç sabit bir katsayıya dayaniyor, <span class="math inline">\(ick\)</span> katsayısına. Nihai denklemin bir basit diferansiyel denklem olduğunu da farkediyoruz, o zaman çözüm yine bir üstel, <span class="math inline">\(G = e^{ikc t}\)</span>. Bu <span class="math inline">\(G\)</span>'yi <span class="math inline">\(u\)</span> çözümü içine koyunca,</p>
<p><span class="math display">\[
u = G(x,t) e^{ikx}
\]</span></p>
<p><span class="math display">\[
u = e^{ikc t} e^{ikx} = e^{ik(x + ct)} 
\]</span></p>
<p>Çözüm bu işte. Değişkenleri ayırdık, büyüme faktörüne baktık, bir üsteli denedik, farklılık (difference) metotları için de aynısını yapacağız. Von Neumann'ın dahice fikri buydu, üstelleri takip et. Her frekansa bak, ve <span class="math inline">\(e^{ikx}\)</span>'in katlarına neler olduğuna bak.</p>
<p>İlginç bir şey, tüm frekanslar <span class="math inline">\(x+ct\)</span> kombinasyonunu ortaya çıkarıyor. Fourier'in de söylediği bu değil miydi? <span class="math inline">\(e^{ikx}\)</span> kombinasyonlarını alın, onların çözümü <span class="math inline">\(e^{ik(x + ct)}\)</span>'lerin kombinasyonu olacak. Yani <span class="math inline">\(x\)</span>'ler <span class="math inline">\(x+ct\)</span> oluyor bir bakıma. O zaman çözüm</p>
<p><span class="math display">\[
u(x,t) = u(x+ct, 0)
\]</span></p>
<p>Bu her <span class="math inline">\(u\)</span> için.</p>
<p>Bu çözümün ne olduğunu sezgisel olarak rahatça anlayabiliriz tabii, bu tek yöne giden bir dalga. Cebirde açıkca görülüyor. <span class="math inline">\(x,t\)</span> düzleminde bir resim çizince daha da iyi görülebilir. Bu resmi anlamak önemli çünkü farklılık yöntemi ile üstteki denklemi çözmeye uğraşıyoruz.</p>
<div class="figure">
<img src="compscieng_2_03_01.png" />

</div>
<p>Şimdi <span class="math inline">\(u\)</span>'nun <span class="math inline">\((0,0)\)</span> noktasındaki değerini düşünelim. Zaman geçtikten sonra <span class="math inline">\(x+ct\)</span> çizgisindeki herhangi bir yerde, <span class="math inline">\(P\)</span>'de olduğumuzu düşünelim, orada çözüm hep aynı. Başlangıçtaki değer ne ise o çizgi (üstteki grafikte solda görülen) üzerinde seyahat ediyor, <span class="math inline">\(u\)</span> değeri <span class="math inline">\((0,0)\)</span>'da ne <span class="math inline">\(P\)</span>'de de o.</p>
<p>Üstte sağdaki çizgi aynı şekilde, orada da <span class="math inline">\(X\)</span> ile işaretli bir sabit değerde başlayan değer çizgi üzerinde yukarı taşınacak, <span class="math inline">\(Q\)</span>'da aynı <span class="math inline">\(u\)</span> değeri olacak. [Dikkat, <span class="math inline">\(x\)</span> eksenindeki <span class="math inline">\(X\)</span> değeri <span class="math inline">\(x+ct = X\)</span> çizgisiyle temsil edilir denmiyor, <span class="math inline">\(x\)</span> eksenindeki bir değer ile <span class="math inline">\(.. =X\)</span> şeklindeki bir çizginin cebirsel bağlantısı yok, <span class="math inline">\(ax+by+c=0\)</span> denklemindeki sabitler grafiksel kesim noktalarına tekabül etmezler].</p>
<p>Bu çizgilere karakteristik çizgiler (characteristic lines) ismi veriliyor.</p>
<p>Gördüklerimiz dalga denklemlerine has bir özellik, işi denklemlerinde mesela aynı durum görülmüyor. Tek boyuttayız tabii bunu unutmayalım, oldukca basitleşitirilmiş bir ortam bu. Üç boyutta karakteristik köni var. Üç boyutta düşünürsek, mesela bir ses çıkartıyorum, bir kelime telafuz ediyorum, benim sesim bir ses dalgası bir üç boyuttaki dalga denklemini çözer, ya da parmağımı sıklatsam mesela o ses başlangıç noktasından etrafa yayılır, bu yayılma karakteristikler üzerinden olur. Yayılma pek çok yöne doğru muhakkak, tek boyuttaki gibi tek çizgi değil, yüksek boyutlarda resim biraz daha çetrefil hale geliyor, fakat ana fikri tek boyutta çok iyi görebiliyoruz.</p>
<p>Çözümün kendisinin, yani <span class="math inline">\(u\)</span>'nun grafiğini de göstermek faydalı olabilir. Diyelim ki başlangıçta duvar gibi duran, bir su kütlesi var, kabaca onu bir adım (step) fonksiyonu ile gösterebiliriz, <span class="math inline">\(x=0\)</span> solunda 1 değerinde sağında 0 değerinde. Bu IVP'ler için tipik bir başlangıç stili sayılabilir.</p>
<div class="figure">
<img src="compscieng_2_03_02.png" />

</div>
<p>Bu grafikte çözümü nasıl gösterirdik? Yani <span class="math inline">\(u(x,t)\)</span> çözümü, grafiği nedir? Grafik üstteki şeklin sola doğru hareket etmesiir. Dalga sola doğru <span class="math inline">\(c\)</span> hızıyla gidiyor yani (<span class="math inline">\(c\)</span> pozitif ise). Dalga denkleminin her çözümü bu şekilde davranır, bu örnekte bir su duvarı düşündük, ve o duvar sola doğru hareket etti. Önemli nokta şu kütlesi bu hareket sırasında şekil değiştirmeyecektir, saçılma (dışpersion) kelimesini kullanmak belki de doğru, o yoktür yani. Hareket esnasında her frekans (eğer o su duvarını, dalgayı, bir kaç pür üstelin toplamı olarak düşünürsem, ki bu tür bir Fourier'den biliyoruz ki mümkündür) aynı hızda hareket ediyor, bu sebeple tüm dalga da o hızda hareket etmiş oluyor.</p>
<p>[gerisi atlandı]</p>
</body>
</html>
