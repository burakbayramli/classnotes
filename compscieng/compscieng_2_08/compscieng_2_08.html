<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Ders 2.8</title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
</head>
<body>
<div id="header">
</div>
<h1 id="ders-2.8">Ders 2.8</h1>
<p>[Lineer problemler atlandı]</p>
<p>Şimdi gayrı lineer problemlere gelelim. Alttaki model denkleme bakalım,</p>
<p><span class="math display">\[
u_t + u u_x = 0
\qquad (1)
\]</span></p>
<p>Bu denklem ile daha önce gördüğümüz alttaki denklem arasındaki fark bariz,</p>
<p><span class="math display">\[
u_t = c u_x
\]</span></p>
<p>Üstteki yatay iletim (advection) denkleminde sabit bir hız var, <span class="math inline">\(c\)</span>. Ama iki üstteki durumda hız <span class="math inline">\(-u\)</span>, ya da <span class="math inline">\(c\)</span>'nin yerine <span class="math inline">\(-u\)</span> koymuş oluyoruz. O gayrı lineer denklemi analiz etmek istiyoruz, daha önce olduğu gibi analitik olarak çözmek isteriz, eğer mümkünse bir formüle erişmek isteriz.. Karakteristik çizgiler bağlamında neler olduğuna bakmak isteriz.. Sonuçta tek bir uzay değişkeni ve tek bir denklem var, buradan karakteristiklere bakarak işin özünü görmek mümkün olmalı.</p>
<p>Ana denkleme eşdeğer olan bir form görelim,</p>
<p><span class="math display">\[
\frac{\partial u}{\partial t} +
\frac{\partial }{\partial x}
\underbrace{ \left( \frac{u^2}{2} \right)}_{f(u)} = 0
\qquad (2)
\]</span></p>
<p>Hatta üstteki forma daha &quot;doğru'' form ismi verilebilir, eğer onu açsak (1)'e erişirdik fakat üstteki denklemdeki parantez içindeki kısmın fiziksel bir anlamı var, o kısma akış (flux) ismi veriliyor.</p>
<p>Fakat göreceğiz ki bu diferansiyel denklem aynı noktada iki tane çözüm ortaya çıkartabiliyor, ve onlardan birini seçmemiz gerekiyor. Diğer bir deyişle çözüm süreksiz (discontinuous) hale gelebiliyor. Mükemmel pürüzsüz bir başlangıç fonksiyonu bir süre sonra süreksiz oluyor. Sürekli başlıyoruz, çözüm karakteristik çizgiler üzerinde sabit, fakat iki karakteristik çizgi birbiriyle çakıştığında ne olur? Daha önce çakışma olmadı çünkü ana denklem o türde değildi. Burada mümkün!</p>
<p>O durumu alta çizdim,</p>
<div class="figure">
<img src="compscieng_2_08_01.png" />

</div>
<p>Bakıyoruz sol taraftaki o kısımda başlangıç değerleri 1, onlar sabit <span class="math inline">\(c\)</span> durumunda olduğu gibi problemsiz sağ yukarı doğru gidiyorlar. Ama sağ kısma bakarsak, <span class="math inline">\(u_0=0\)</span> durumu için, bu karakteristik çizgilerle bağlantılı hız sıfır, orada dalga hareket etmiyor yani, karakteristik orada direk yukarı çıkıyor, çünkü hiçbir şey olmuyor, <span class="math inline">\(u\)</span> değeri olduğu haliyle yukarı taşınıyor, sağa, sola gidiş yok. Ama o orta kısımda bir şeyler oluyor, karalanmış kısımdan bahsediyorum. Burada neler olduğunu iyi anlamamız gerekiyor.</p>
<p>Cebire girmeden belki grafikleyerek bir şeyler anlayabilirim, orta bölgedeki karakteristik çizgilerin eğimi sıfır ile bir arasında, yani, şimdi <span class="math inline">\(u_0(x)\)</span>'i <span class="math inline">\(t=0\)</span> için grafiklersem,</p>
<div class="figure">
<img src="compscieng_2_08_02.png" />

</div>
<p>Sol kısımda sabit 1'de gidiyorum, sağ kısımda sabit 0'da gidiyorum. Arada lineer bir düşüş var. Üstteki grafikte değer 1, <span class="math inline">\(1-x\)</span>, 0 değerlerinde.. Bu değerler iki üstteki grafikte yatay eksenın bölümlerine tekabül ediyor. İki üstte <span class="math inline">\(x,t\)</span> uzayındayız dikkat, bir üstte ise <span class="math inline">\(x,u\)</span> uzayında.</p>
<p>Yani <span class="math inline">\(t=1\)</span> noktasına kadar karakteristikler tüm hikayeyi anlatıyorlar. <span class="math inline">\(u\)</span>'nun nerede sıfır olduğunu, nerede 1 olduğunu biliyorum. <span class="math inline">\(t=1\)</span> noktasına kadar diferansiyel denklem için durum iyi. Mesela <span class="math inline">\(t=1/2\)</span>'de durum nedir?</p>
<div class="figure">
<img src="compscieng_2_08_03.png" />

</div>
<p>Bu durumda dalga biraz daha ilerlemiş durumdadır, iniş daha dik hale gelmiştir. <span class="math inline">\(t=1\)</span>'de tabii ki grafik tam dik hale gelmiş olacaktır.</p>
<p>Fakat <span class="math inline">\(t=1\)</span> sonrası için düşünürsek şimdi, aynı noktadan birden fazla karakteristik geçiyor olacak. Orada 0'dan mı yoksa 1'den gelen değerleri mi baz almak lazım? O çakışma bölgesinde neler oluyor? İşler karıştı çünkü benim karakteristik takip etme kuralım bana iki tane sonuç verdi. Bize bir cevap lazım, daha önemlisi, fiziksel olarak anlamlı bir cevap lazım.</p>
<p>Ortada bir şok dalgası, sok çizgisi var, fakat onun hakkında karakteristiklerden iyi bilgi gelmiyor. Merak ettiğimiz şok cizgisi neye benzer, gidiş yolu nedir, eğimi nedir? Onu ne kontrol eder? Ne yazık ki diferansiyel denklem bize burada dert oluyor. Olanları anlamak için denklemin entegral formuna gitmek daha doğru olabilir.</p>
<p><span class="math display">\[
\frac{\mathrm{d}}{\mathrm{d} t} \int_{x_L}^{x_R}
u \mathrm{d} x + \left[ f(u_{right}) - f(u_{left})  \right] = 0
\qquad (3)
\]</span></p>
<p>Tabii entegral alınca her şeyi daha pürüzsüz hale getirmiş oluyorum, ama aynı anda muhafaza fiziksel kanununa sadık kalmış oluyorum. Formülün nereden geldiğini görmek zor değil, (2)'nin <span class="math inline">\(x\)</span> üzerinden entegral alınmış hali aslında, sol terimdeki zamansal türev hala orada, ama ikinci terimdeki yer türevi yok olacak, ve entegral sınırları olarak bir noktadan diğerine diyelim şimdilik, bunlar <span class="math inline">\(x_{left}\)</span>, ve <span class="math inline">\(x_{right}\)</span>, akış fonksiyonu için <span class="math inline">\(u_{left}\)</span> ve <span class="math inline">\(u_{right}\)</span>.</p>
<p>Bu entegral muhafaza kanunu ne diyor? Entegral derken (2)'deki entegral terimden bahsediyorum, o entegralin muhafazasından bahsediyoruz, diyor ki o entegralde değişim var ise, o değişim sağdan dışarı çıkan ya da soldan içeri giren akışla mümkün olabilir / onların toplamıdır. Tüm bunlar sıfıra eşit olduğu için bir muhafaza beyanı oluyor bunlar.</p>
<ol style="list-style-type: decimal">
<li>formülüne bu arada Burgers'in denklemi (Burgers' equation) ismi veriliyor. Fakat aslında tüm ismi ağdasız (inviscid) Burgers'in denklemi, çünkü denklem sıfıra eşit. Bu formül ve tarihi hakkında birkaç kelime edelim, Cole adli bilimci eşitliğin sağında bir <span class="math inline">\(u_{xx}\)</span> kullanmıştı ilk önce, taşınım <span class="math inline">\(u u+x\)</span> üzerinden, hala gayrı lineerdi. Bunlar Navier-Stokes denkleminde gördüğümüz türden şeyler değil mi? NS'te de daha genel durumda tabii, ama orada da bir gayrı lineerlik var. Burger'in formülünde bu daha basitleştirilmiş bir durumda tabii.</li>
</ol>
<p>Neyse, bu basit formda gayrı lineer olsa da Cole (1)'i çözmeyi başardı. Bir değişken değişim tekniği kullandı, aynı zamanda Hopf ta bu yaklaşımı keşfetmişti. Bu değişken değişimi ile formül lineer hale geldi, ve çözüm böylece yapıldı. Ardından bilimciler yayınım katsayısının sıfıra gitmesine izin verdiler, böylece limite giderken ağdasız Burgers'ın denklemi elde edildi. Böylece çözüme bakılıp onun limit sıfıra giderken nereye gittiği incelenebiliyordu, vs.</p>
<p>Doğru çözümü bulmanın bir diğer yolu buydu işte, ağdalık yöntemi denen şey budur. Sok dalgaları birbirine girdiğinde, neyi seçeceğimizi bilmediğimiz durumlardan kullanılan çok önemli temel bir metottur. Yani çok boyutta bile, gayrı lineer ortamda kullanılabilecek iyi bir yöntem bu, azıcık ağdalık köy formüle sonra limitte sıfıra gitmesine izin ver.</p>
<p>Çünkü</p>
<p><span class="math display">\[
u_t = c u_x + d u_{xx}
\]</span></p>
<p>formunda düşünürsek, ikinci türev olduğu için <span class="math inline">\(d u_{xx}\)</span> terimi, <span class="math inline">\(c u_x\)</span> teriminden daha baskın hale geliyor, çünkü ikinci türevli terim çözümü daha pürüzleştirir, ama <span class="math inline">\(c u_x\)</span> bildiğimiz gibi pürüzsüzlük getirmez, sadece taşınım yapar, çözümü bir yerden diğerine taşır. Neyse baskın tarafı sıfıra yaklaştırınca çözümü bulabilmiş oluyoruz. Bu bir yöntem. Aslında sayisal hesapta sonlu farklılıklarla bu tekniği bir anlamda kullanıyoruz, uzay değişkeni için bir ikinci farklılık ekleyip <span class="math inline">\(\Delta t\)</span>'yi ufaltınca çözüme ulaşılabiliyor.</p>
<p>Herkesin sevdiği bir diğer örnek problem Trafik Akış problemi. Tek boyutta yine, bu formülle trafik akışı modellenebiliyor. Modellenen ne olacak? Yoğunluk olabilir, herhangi bir noktadaki yoğunluğu temsil edeceğiz, değişken <span class="math inline">\(u\)</span> yerine <span class="math inline">\(\rho\)</span> kullanalım, çoğunlukla yoğunluk için bu kullanılır.</p>
<p>Tüm trafiğin akışı hızı <span class="math inline">\(v\)</span> olsun, yoğunluk ile hız arasında bir ilişki olmalı muhakkak, <span class="math inline">\(v(\rho)\)</span> bize hızı versin o zaman. Aradaki ilişki ters yönde olacak herhalde, yoğunluk artınca hız azalır, azalınca artar.</p>
<div class="figure">
<img src="compscieng_2_08_04.png" />

</div>
<p>Trafik akış probleminde akış fonksiyonu nedir (ikisinde de 'akış' kelimesi var, ilginç oldu). Muhafaza kanunu arabaların muhafazası olacak, yolun bir parçasına bakarsak, muhafaza kanunu diyecek ki oradaki araba sayısının değişimi, ki (3)'teki ilk terim, o kısımdan çıkan ve oraya giren arabaların toplamına eşittir. O zaman akış fonksiyonu <span class="math inline">\(f(\rho) = v(\rho) \rho\)</span> olacak, hız çarpı yoğunluk bana arabaların nasıl aktığını söyler.</p>
<p>Bu problemde daha önce gördüğümüz karakteristik çakışma problemini aynen göreceğiz. Bu problemde de şoklar (shock) olacak, ve yayılma dalgaları da (fan) olacak. Şoklar karakteristikler, arabalar biraraya geldiğinde, yayılma dalgaları karakteristikler yayıldığında olur.</p>
<p>Aslında yayılmayı hemen gösterebilirim, iki tane başlangıç değeri olabilir mesela, <span class="math inline">\(u_0 = 0\)</span> ve <span class="math inline">\(u_0 = 1\)</span>. Bu tür problemlere Riemann problemi deniyor bu arada, ve muhafaza kanunu teorisinin en temiz çözüm yöntemi denebilir, elde iki başlangıç 0 ve 1 olduğu durum. 1 ve 0 da olabilir, ama dikkat o zaman durum farklı.</p>
<div class="figure">
<img src="compscieng_2_08_05.png" />

</div>
<p>Orta kısımda bir yayılma dalgası ortaya çıkıyor, ve profil 0'dan 1'e ortada pürüzsüz bir şekilde çıkıyor.</p>
<p>Bir sonraki derste eğer varsa şok cizgisini bulacağım, ve şok mu yayılma mı olduğunu ayırtetmeyi göstereceğim. Şok hızı <span class="math inline">\(s\)</span>'yi bulmayı öğreneceğiz, ve şok ile yayılma arasındaki seçim entropi hesabı üzerinden olacak.</p>
<p>[devam edecek]</p>
<p>
  <a href="..">Yukarı</a>
</p>
</body>
</html>
