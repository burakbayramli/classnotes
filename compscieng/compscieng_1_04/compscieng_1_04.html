<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  
    <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>

  <title>Ders 1.4</title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="ders-1.4">Ders 1.4</h1>
<p>(Dirac) Delta fonksiyonları</p>
<p>Bugün şu türdeki diferansiyel denklemlere bakacağız</p>
<p><span class="math display">\[ -\frac{d^2u}{dx^2}=\delta(x-a) \]</span></p>
<p><span class="math display">\[ u(0) = 0, \ u(1) = 0 \]</span></p>
<p>Bu denklem <span class="math inline">\(a\)</span> noktasında bir noktasal yükü temsil ediyor, delta denklemi <span class="math inline">\(\delta\)</span> işareti ile gösteriliyor, delta kelimesi fizikte ve matematikte genelde &quot;farklılık'' anlamında kullanılır. Fonksiyonel anlamda <span class="math inline">\(\delta\)</span> sıfır olduğu yerde sonsuzluk değeri verir, geri kalan her yerde sıfır değeri verir.</p>
<div class="figure">
<img src="4_1.png" />

</div>
<p>Eğer 0 yerine başka bir noktada ağırlık koymak istiyorsak, <span class="math inline">\(x-a\)</span> kullanabiliriz, böylece <span class="math inline">\(\delta(..)\)</span>'ya <span class="math inline">\(a\)</span> üzerinde sıfır gider, ve o nokta sonsuz değeri döndürür.</p>
<div class="figure">
<img src="4_2.png" />

</div>
<p>Not: Noktasal yük fiziksel olarak olasılığı az bir olay olabilir.</p>
<p>Delta fonksiyonlarının bazı özellikleri</p>
<p><span class="math display">\[ \int_{-\infty}^{\infty} \delta(x) \mathrm{d} x = 1 \]</span></p>
<p>[Ek bilgiler için ders sonuna bakılabilir]. Yani delta fonksiyonunun tamamının altında kalan alan 1 değerine eşittir. Daha genel olarak düşünelim. Delta fonksiyonunu başka bir fonksiyona &quot;karşı'' (onunla çarparak) entegre edersem ne olur?</p>
<p><span class="math display">\[ \int_{-\infty}^{\infty} \delta(x)g(x) \mathrm{d} x = g(0)\]</span></p>
<p>Bu eşitliğin ispatı dokümanın altında.</p>
<p>Grafiksel olarak delta fonksiyonunu entegre edince şunu elde ederiz</p>
<div class="figure">
<img src="4_3.png" />

</div>
<p>Bu fonksiyona adım (step) fonksiyonu, ya da Heaviside fonksiyonu adı veriliyor.</p>
<p>Bir kez daha entegre edince</p>
<div class="figure">
<img src="4_4.png" />

</div>
<p>Yokuş (ramp) fonksiyonu elde ediyoruz. Bir kere daha entegre</p>
<div class="figure">
<img src="4_5.png" />

</div>
<p>Bir kere daha</p>
<div class="figure">
<img src="4_6.png" />

</div>
<p>Bu son fonksiyon küpsel spline fonksiyonudur, söyle ifade edilir:</p>
<p><span class="math display">\[ C = 
\left\{ \begin{array}{ll}
0 &amp; x \le 0 \\
x^3 / 6 &amp; x \ge 0
\end{array} \right.
 \]</span></p>
<p>Şimdi tersten düşünelim, bir spline <span class="math inline">\(C\)</span>'nin üç kere türevini alsak, sıfır noktasında hangi değer geri gelir? <span class="math inline">\(C&#39;&#39;&#39;(0) = 1\)</span> değeridir, sıfırdan önce ise sıfırdır. Bu ilginçtir, küpsel spline son derece pürüzsüz (smooth) bir fonksiyondur, fakat, türeve bakınca iyice anlıyoruz ki, aslında iki tane farklı fonksiyondur. Küpsel spline'ların bu özelliği CAD programlarında, çizimlerde çok ise yarıyor.</p>
<p>Dört kere türevi alırsak yani <span class="math inline">\(C&#39;&#39;&#39;&#39;\)</span> nereye geliriz? <span class="math inline">\(\delta\)</span> fonksiyonuna döneriz. 4. türev diferansiyel denklemlerde kullanılır, 4. türevin bir yüke eşitlinmesi çubukların (beam) bükülmesini modellerken kullanılır. Biyoloji, mekanik konularında çoğu denklem 2. seviyedendir, 4. seviye nadirdir.</p>
<p>Başa dönersek: şu denklemin genel çözümü nedir?</p>
<p><span class="math display">\[ -\frac{d^2u}{dx^2}=\delta(x-a) \]</span></p>
<p>İlk önce özel (particular) çözümü bulalım. İkinci türevinin negatifi delta fonksiyonu olan fonksiyon nedir? Üstte ardı ardına entegre ederken zaten bunu irdelemiştik, işareti değiştiriyoruz tabii çünkü şimdi negatiflik var, ama aradığımız yokuş fonksiyonu.</p>
<p><span class="math display">\[ u(x) = -R(x-a) \]</span></p>
<p>İşimiz bitti mi? Hayır. İkinci türevin sıfıra eşit olduğu iki çözüm daha lazım, iki homojen çözüm yani, bunlardan biri <span class="math inline">\(C\)</span> diğeri <span class="math inline">\(Dx\)</span>. Çünkü elimizde tatmin edilmesi gereken iki tane sınır şartı var.</p>
<p><span class="math display">\[ u(x) = -R(x-a) + C + Dx\]</span></p>
<p>Sınır şartlarını yerine koyalım</p>
<p><span class="math inline">\(x=0\)</span> için <span class="math inline">\(0 = 0 + C + 0\)</span>. Rampa fonksiyonu <span class="math inline">\(a\)</span>'dan yükselmeye başlayan, eğimi <span class="math inline">\(x-a\)</span> olan, başlangıçta sıfır olan bir fonksiyondur.</p>
<div class="figure">
<img src="4_10.png" />

</div>
<p><span class="math inline">\(x=1\)</span> noktasında rampanın fonksiyonunun değeri <span class="math inline">\(1-a\)</span>'dir.</p>
<p>Yerine koyalım: <span class="math inline">\(C = 0\)</span>. Onu kullanarak devam edelim, ikinci şart için:</p>
<p><span class="math display">\[ u(x) = -R(x-a) + C + Dx \]</span></p>
<p><span class="math display">\[ -(x-a)+C+Dx = 0 \]</span></p>
<p><span class="math inline">\(C = 0\)</span> ise</p>
<p><span class="math display">\[ -(1-a) + D = 0 \]</span></p>
<p><span class="math display">\[ D = 1-a \]</span></p>
<p>Tamamı</p>
<p><span class="math display">\[ u(x) = -R(x-a) + (1-a)x \]</span></p>
<p><span class="math inline">\(a\)</span> noktası sonrasında rampa fonksiyonu <span class="math inline">\(x-a\)</span> olduğuna göre</p>
<p><span class="math display">\[ -(x-a) + (1-a)x = -x + a + x -ax = a - ax = a(1-x)\]</span></p>
<p>Grafik</p>
<div class="figure">
<img src="4_7.png" />

</div>
<p><span class="math inline">\(u(x)\)</span>'in kesintisiz (continuous) bir fonksiyon olduğunu söyleyebiliriz. <span class="math inline">\(u&#39;(x)\)</span> 1 kadar aşağı iner. Eğimi (slope) grafiklersek nasıl olur?</p>
<div class="figure">
<img src="4_8.png" />

</div>
<p>Problemi fiziksel şekilde görsellemek gerekirse, iki ucu sabitlenmiş elastik çubuğu çizelim:</p>
<div class="figure">
<img src="4_9.png" />

</div>
<p>Çubuğun üzerindeki noktayı oraya asılmış bir ağırlık olarak düşünelim. <span class="math inline">\(\delta(x-a)\)</span> ile belirtmeye çalıştığımız bu değil mi, bir noktaya konsantre bir ağırlık uyguluyoruz. Bu ağırlığı uygulayınca ne olur? Nokta altında sıkışma, üstünde ise esneme olur.</p>
<p><span class="math inline">\(u(x)\)</span> tabii ki hep pozitiftir, yani çubuğun tüm noktaları aşağı iner. Ama bazı noktalar üzerinde sıkışma, pozitif eğim, diğerleri üzerinde esneme (negatif eğim) vardır.</p>
<p>Bir ucu serbest, diğeri sabitlenmiş problemi çözelim.</p>
<p><span class="math display">\[ u&#39;&#39; = \delta(x-a) \]</span></p>
<p><span class="math display">\[ u&#39;(0) = 0, \ u(1) = 0 \]</span></p>
<p>Şartları kullanınca,</p>
<p><span class="math display">\[ u(x) = - R(x-a) + Cx + D \]</span></p>
<p><span class="math inline">\(x=0\)</span> noktasında rampa daha başlamadı, <span class="math inline">\(Cx + D\)</span> kalır, türevi <span class="math inline">\(C\)</span>, eşittir sıfır. <span class="math inline">\(C = 0\)</span>. <span class="math inline">\(u(x)\)</span> grafiği neye benzer?</p>
<div class="figure">
<img src="4_11.png" />

</div>
<p>Elastik çubuğa ne olacak?</p>
<div class="figure">
<img src="4_12.png" />

</div>
<p>Gri olarak nitelenen yer <span class="math inline">\(a\)</span>'nin altında olan yer, ve o bölüm bir sıkışma yaşadı. Onun üstündeki bölüm de tamamen aşağı doğru indi, ama tüm noktaları aynı miktarda aşağı indi, o bölgede <span class="math inline">\(x\)</span> değiştikçe &quot;değişim değişmiyor'', ki <span class="math inline">\(u&#39;\)</span> türevinin tanımı bu değil mi?</p>
<p>Soru: <span class="math inline">\(u(x)\)</span>'in y eksenini kestiği noktadaki değeri nedir? Grafiğe bakalım, <span class="math inline">\(a\)</span> sonrası aşağı doğru inen eğim -1. <span class="math inline">\(a\)</span> sonrası <span class="math inline">\(u(x)=1-x\)</span> ve iniş x ekseninde 1 noktasına doğru. <span class="math inline">\(u(x)\)</span> y eksenini nerede kesiyor olabilir? Eğer <span class="math inline">\(u(x) = 1 -a\)</span> ise, ancak o zaman <span class="math inline">\(a\)</span> noktasında önce ve sonra değerler aynı sonucu verir.</p>
<p>Problemi ayrıksal olarak çözelim. <span class="math inline">\(h = 1/6\)</span> olsun, o zaman ayrıksal <span class="math inline">\(u\)</span> 5 elemana sahip olacak. Önce sabit / sabit problemini çözelim.</p>
<p><span class="math display">\[ 
KU = 
\left[\begin{array}{r}
0\\
1\\
0\\
0\\
0
\end{array}\right] 
=
\left[\begin{array}{rrrrr}
2 &amp; -1 &amp; &amp; &amp; \\
-1 &amp; 2 &amp; -1 &amp;  &amp; \\
 &amp;  -1 &amp; 2 &amp; -1 &amp;  \\
 &amp;  &amp; -1 &amp; 2 &amp; -1 \\
 &amp;  &amp; &amp; -1 &amp; 2\\
\end{array}\right]
\left[\begin{array}{r}
u_1\\
u_2\\
u_3\\
u_4\\
u_5
\end{array}\right]
 \]</span></p>
<p>Eşitliğin sağ tarafındaki vektör içinde ikinci hücrede 1 değeri var. O bizim daha önce <span class="math inline">\(\delta(x-a)\)</span> ile belirttiğimiz noktasal ağırlık. <span class="math inline">\(K\)</span>'nin üst sol köşesindeki değeri 2 olarak seçmekle sabit / sabit sınır şartlarını koymuş oluyoruz.</p>
<p>Problemin cebirsel çözümünü tekrar yazalım, ama bu sefer rampa fonksiyonu kullanmadan, parça parça yazalım, böylesi daha temiz olacak.</p>
<p><span class="math display">\[ 
u(x) = 
\left\{ \begin{array}{ll}
1-a &amp; x \le a \\
1-x &amp; x \ge a 
\end{array} \right.
 \]</span></p>
<p>Sonuç ayrıksal olarak şu şekilde çizilebilir:</p>
<div class="figure">
<img src="4_14.png" />

</div>
<p>Aslında eşitliğin sağ tarafında delta (ve sabit) olduğu şartlarda &quot;şanslıyız'' çünkü bu durumlarda ayrıksal sonuç gerçek sonucun tam üstünde çıkıyor. Bu şanslılığın sebebi, aslında, üstteki deltadan basamağa, oradan rampaya, vs. geçmek için kullandığımız entegral yerine, ayrıksalda toplama kullanınca anlaşılıyor, o geçiş sırasında da toplamlar ve entegraller tam uyum halindeler, bu da doğal olarak diferansiyel denkleme yansıyor.</p>
<p>Neyse, sayıları da yerine koyarak elle bulunabilecek bir sonuca erişebiliriz.</p>
<div class="figure">
<img src="4_15.png" />

</div>
<p>Ekler</p>
<p>Dirac fonksiyonu</p>
<p><span class="math display">\[
\delta(x-x&#39;) =
\left\{ \begin{array}{ll}
\infty &amp; x = x&#39; \\
0 &amp; x \ne x&#39;
\end{array} \right.
\]</span></p>
<p>dedik. Bu fonksiyonu bir olasılık dağılımı gibi görmek te mümkün, çünkü Dirac fonksiyonlarının bir diğer sonucu,</p>
<p><span class="math display">\[
\int_\Omega \delta(x-x&#39;) \mathrm{d} x&#39; = 1
\]</span></p>
<p>olması, ki <span class="math inline">\(\Omega\)</span>, <span class="math inline">\(x\)</span>'i içeren üzerinden entegral alınan hacim. Olasılık yoğunluğu üzerinden entegral hep 1 değeri vermez mi? Eğer <span class="math inline">\(r = x-x&#39;\)</span> olarak düşünsek,</p>
<p><span class="math display">\[
\delta(r) =
\left\{ \begin{array}{ll}
\infty &amp; r = 0 \\
0 &amp; \text{diğer}
\end{array} \right.
\]</span></p>
<p>ile, tek değişken üzerinden entegral ile olasılık bağlantısı daha rahat görülebilirdi.</p>
<div class="figure">
<img src="4_16.png" />

</div>
<p>Bu bağlamda Dirac delta fonksiyonu ya da dağılımı bir Gaussian dağılımının varyansı limitte sıfıra giderken ki hali olarak ta görülebilir. Varyans küçüldükçe tepe noktası daha yükselecek, ve nihai olarak sonsuzluğa gelecektir. Amam dağılım hala dağılım, tüm tanım alanı üzerinden entegral değeri 1.</p>
<p>Çekirdek (Kernel) Kullanımı ve Dirac</p>
<p>Dirac fonksiyonu çekirdek yaklaşıklama için, ağırlıklı ortalama bağlamında da kullanım bulabiliyor; mesela bir fonksiyonun ağırlıklı ortalamasını alıp bunu bir diğer fonksiyon olarak göstersek, ya da o fonksiyounun o noktadaki yaklaşık temsili olarak görmek istesek, bunu bir <span class="math inline">\(W\)</span> ağırlık fonksiyonu ile şu şekilde gösterebilirdik,</p>
<p><span class="math display">\[
f(x) \approx \int_\Omega f(x&#39;) W(x-x&#39;,h) \mathrm{d} x&#39;
\]</span></p>
<p>ki <span class="math inline">\(h\)</span> dışarıdan tanımlanan bir sabit olabilir (<span class="math inline">\(h\)</span> bir etki alanını tanımlayan bir sabit gibi kullanılabilir), mesela [3, sf. 16] çok boyutlu bir <span class="math inline">\(W\)</span>,</p>
<p><span class="math display">\[
W(\bar{r},h) = \frac{315}{64 \pi h^9}
\left\{ \begin{array}{ll}
(h^2 - ||\bar{r}||^2)^3 &amp; 0 \le ||\bar{r}|| &lt; h \\
0 &amp; ||\bar{r}|| &gt; h
\end{array} \right.
\]</span></p>
<p>olabilirdi, ya da tek boyutta</p>
<p><span class="math display">\[
W(x,h) = \exp (-x^2 / h^2) / (h\sqrt{\pi})
\]</span></p>
<p>Ağırlık deyince alttaki de doğru olmalı,</p>
<p><span class="math display">\[
\int_\Omega  W(x-x&#39;,h) \mathrm{d} x&#39; = 1
\]</span></p>
<p>Böylece olasılık yoğunluk dağılımı kavramına dönmüş olduk. Şimdi <span class="math inline">\(W\)</span> yerine Dirac fonksiyonu kullansak [2, sf. 196],</p>
<p><span class="math display">\[
f(x) = \int_\Omega f(x&#39;) \delta(x-x&#39;) \mathrm{d} x&#39;
\]</span></p>
<p>Yani bir fonksiyonun herhangi bir tanım alanı içinde Dirac fonksiyonu üzerinden ağırlıklı ortalaması yine kendisidir! Bu normal çünkü <span class="math inline">\(x\)</span> haricinde başka hiçbir yerde ağırlık yok!</p>
<p>Kaynaklar</p>
<p>[1] Olver, <em>Applied Mathematics</em></p>
<p>[2] Liu, <em>Particle Methods for Multi-scale and Multi-physics</em></p>
<p>[3] Kelager, <em>Lagrangian Fluid Dynamics Using Smoothed Particle Hydrodynamics</em></p>
</body>
</html>
