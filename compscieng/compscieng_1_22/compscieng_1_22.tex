\documentclass[12pt,fleqn]{article}\usepackage{../../common}
\begin{document}
Ders 1.22

Basit bir $u$ ile başlayalım, $u = x^2 + y^2 = c$. Bu bize iki boyutta bir
çember veriyor. Bu formülün gradyanini alarak ne öğreniyorum? Bu çembere her
noktadan dışarı dik giden vektörü. $v = [2x, 2y]$.

[atlandi]

Bize iki $v_1$ ve $v_2$ fonksiyonları verilmiş, öyle ki

$$
v_1 = \frac{\partial u}{\partial x}
$$

$$
v_2 = \frac{\partial u}{\partial y}
$$

Buradan türevin tersine giderek bir $u$ nasıl elde ederim? Yani $x$ türevi $v_1$
olarak verilmiş, $y$ türevi $v_2$ olarak verilmiş bir $u$'yu bulabilir miyim?
Şansımız pek fazla değil, çünkü iki tane bilinen denklemim, ama bir tane
bilinmeyen değişkenim var. Çoğunlukla bu tür sistemlerde çözüm olmaz, ama bazen
olur. O zaman sonucu bulduğumuza dair tutarlılık testimiz ne olabilir?
Bu bizi kısmı türev bazlı bir eşitliğe götürüyor.

Düşünelim. Üstteki iki denklemi birbiriyle nasıl ilintilendirebilirim? Ki,
matris dilini kullanırsak, ``$v_1,v_2$'nin gradyanin kolon uzayında olduğunu
anlayabileyim''. 

Ana fikir şu, $v_1$'in $y$ bazlı $v_2$'nin $x$ bazlı türevini al.

$$
\frac{\partial v_1}{\partial y} = \frac{\partial^2 u}{\partial y \partial x}
$$

$$
\frac{\partial v_2}{\partial x} = \frac{\partial^2 u}{\partial x \partial y}
$$

Fakat türevlerde sırabağımsızlık sebebiyle üstteki iki denklemin sağ tarafları
aynı şeyi söylemiyor mu? Evet. O zaman formüllerin sol tarafları da birbirine
eşit demektir,

$$
\frac{\partial v_1}{\partial y} = \frac{\partial v_2}{\partial x} 
$$

Ya da

$$
\frac{\partial v_1}{\partial y} - \frac{\partial v_2}{\partial x} = 0
\mlabel{1}
$$

Bu formül önemli çünkü Vektör Calculus'ün temel eşitliği.

[atlandi]

Testi bulduk. Şimdi ``dolam (curl)'' kelimesini kullanmak istiyorum, üsttekine,
$\curl v = 0$ şartı diyebilirim. İtiraz edenleriniz olabilir, ``ama dolam üç
boyuttadır'' vs. Daha önce hakikaten üç boyutta gördük bu kavramı, ve sonucun da
üç bileşeni oluyordu. Fakat üsttekine ``düzlemde dolam'' diyebiliriz.  Ya da
sanki üç boyuttayız ama $v = [v_1(x,y), v_2(x,y) 0]$ durumu var, $z$ hep sıfır,
ve dolam hesabı bu şartta yapılınca dolamın tüm bileşenlerinden geri kalan
sadece üstte görülen formül olacaktır. Mesela $v_3$'un türevini kullanan kısım
yokolur, çünkü $v_3$ yok.

[atlandi]

(1) formulu bir nokta icin gecerli. Bu formulu bir cember, dongu etrafinda
nasil uygularim? Kapali bir devre etrafinda uygulamak istiyorum,

$$
\oint v_1 \ud x + v_2 \ud y = 0
\mlabel{2}
$$
 
Mesela bir hız alanında bir kapalı devre içinde gidiyorum, böyle bir alanda tüm,
toplam sirkülasyon, dönüş sıfır olmalı. (2) de aslında Vektör Calculus'ta bir
eşitlik, (1) ile (2) bağlantılı aslında, biri diğeri sıfır olunca sıfır..
Stokes Teorisi mesela (2) entegrali (1)'in çift entegral alınmış hali der, vs.

Şimdi uzaklaşım (divergence) konusuna gelelim. Eğer $\nabla \cdot w = 0$
görürsem bu ne demektir? Bir sıvı akisini düşünürsem, bu ifade kaynak yok
demektir. İçeriye ne giriyorsa o dışarı çıkıyor [bir şey eklenmiyor yani, kaynak
yok]. Bu ne kanunu? Bu da bir Kırchoff kanunu aslında, Akım Kanunu [tabii
fizikte pek çok diğer alanda benzer kanunlar var]. ``Girenler eşittir çıkanlar''
matematiksel olarak nasıl derim? İşte Uzaklaşım Teorisi'ne şimdi ihtiyacım var.















\end{document}
