\documentclass[12pt,fleqn]{article}\usepackage{../../common}
\begin{document}
Sınırlı Hacim (Finite Volume) Yöntemi - 1

Üç boyutlu kütle muhafazası üzerinden süreklilik formül [2]'de işlendi.  Şimdi
tek boyutlu ortamda muhafaza kanunlarını işleyeceğiz, gaz dinamiği, genel
aerodinamik konularında bu yaklaşım faydalı olacak. Sayısal çözmeye çalışılacak
problemler, ki FV yöntemi burada lazım, muhafaza kanunları içeren hiperbolik
sistemler (hyperbolic systems of conservation laws) olarak anılır. Bu tür
sistemler zamana bağlı çoğunlukla gayrı lineer kısmi türevsel denklemlerdir
(nonlinear PDE), ve aslında basit yapıları vardır. Tek yersel boyutta bu
denklemler şuna benzer [3, sf. 1],

$$
\frac{\partial }{\partial t} u(x,t) + 
\frac{\partial }{\partial x} f(u(x,t)) = 0
\mlabel{1}
$$

Daha önce [1]'de Burgers'in denklemini görmüştük, bir PDE,

$$
u_t + uu_x = 0
\mlabel{2}
$$

Bu denklem (1) ışığında düşünülebilir, eğer $f(u) = \frac{1}{2}u^2$ tanımlarsak,
(1) formülü, yani $u_t + f(u)_x = 0$, formül (2) ile aynıdır. (2) türü
denklemleri tek boyutta çözmeyi işleyeceğiz öncelikle, çünkü çok boyutta çözüm
tek boyuta indirgenerek yapılabiliyor.

Hiperbolik denklemleri çözmek için birkaç konuyu yakından anlamak
lazım. Birincisi Riemann problemleri; bu yaklaşımla hiperbolik PDE'nin başlangıç
koşulu kesintili (discontinuous) bir fonksiyonla belirtiliyor ve bu çözümleri
çoğu durumda daha rahatlaştırılıyor, diğeri hiperbolik muhafaza kanunlarının
entegral formu.

Kesintili başlangıç içeren denklemler çözebilmek önemli çünkü FV ile sayısal
çözüm yaparken uzayı parçalara bölüyoruz, ve her iki parçayı bir kesintili
başlangıç içeren Riemann problemi olarak temsil ediyoruz, bu pek çok parça
ortaya çıkartır tabii, bu sebeple tipik bir FV yaklaşımı her adımda pek çok
Riemann problemini çözecektir. Entegral form da lazım, çünkü sınırlı
farklılıklarda (finite difference) olduğu gibi ayrıksal olan fonksiyonun eşit
aralıklarda tanımlı bir izgaranın seçilmiş belli noktaları değil, her bölge /
parçanın ortalaması, yani entegrali.

Entegral form ile başlayalım. Aslında diferansiyel form entegral formden
türetilmiş ve bu türetim pürüzsüzlük faraziyesi üzerinden yapılmış. Özellikle
kesintili başlangıç şartları var ise diferansiyel formun her yerde düzgün
işlemesi mümkün değil, çünkü kesintilerde türev alınamıyor. Ayrıca pür
kesintisiz olsa bile şok oluşumu denen sebeplerle türevsel fonksiyonlar
çözülemiyor. Bu problemlerle başedebilmek için entegral formu kullanmak
gerekecek.

Bu formu yaratalım. İçinde gaz olan sadece tek boyutuna baktığımız bir tüp
düşünelim, $x$ tüpün üzerindeki bir noktayı temsil edecek, $\rho(x,t)$ ise tüpün
$x$ noktasında ve $t$ anındaki yoğunluğunu verecek diyelim. Yoğunluğu kullanarak
$x_1$ ve $x_2$ noktaları arasındaki $t$ anındaki kütle

$$
\int _{x_1}^{x_2} \rho(x,t) \ud x
$$

ile hesaplanabilir. Tüpün duvarları tam izole ise ve kütle yoktan varedilip
yokedilemeyeceğine göre tüpe gaz giriş ya da çıkış sadece $x_1,x_2$
noktalarından olabilir [3, sf. 14]. Şimdi bir gaz hareket hızı düşünelim,
$v(x,t)$ ile, o zaman gaz akma oranı, ya da akış (flux)

$$
flux = \rho(x,t) v(x,t)
$$

olur. Üstteki fiziksel kurallardan hareketle $[x_1,x_2]$ deki kütlenin
değişim oranı $x_1$ ve $x_2$ noktalarındaki akışın farkına eşit olmalıdır,

$$
\frac{\ud}{\ud t} \int _{x_1}^{x_2} \rho(x,t) \ud x =
\rho(x_1,t) v(x_1,t) - \rho(x_2,t) v(x_2,t)
$$

İşte bu muhafaza kanununun entegral formudur. 

Üstteki formülü $t_1,t_2$ zaman aralığı için entegre edersek, ki böylece
bu zaman içindeki tüm toplam akışı hesaplayabilelim, o zaman

$$
\int_{t_1}^{t_2} \left( \frac{\ud}{\ud t} \int _{x_1}^{x_2} \rho(x,t) \ud x  \right)  =
\int_{t_1}^{t_2} \rho(x_1,t) v(x_1,t) - \int_{t_1}^{t_2}  \rho(x_2,t) v(x_2,t) 
$$

Soldaki kısım zaman üzerinden türevin yine zaman üzerinden entegrali, o zaman
yokolabilir, Calculus'un Temel Teorisi üzerinden basitleştirirsek,

$$
\int _{x_1}^{x_2} \rho(x,t_2) \ud x - \int _{x_1}^{x_2} \rho(x,t_1) \ud x  = 
\int_{t_1}^{t_2} \rho(x_1,t) v(x_1,t) - \int_{t_1}^{t_2}  \rho(x_2,t) v(x_2,t) 
$$

Ufak bir yer değiştirme sonrası

$$
\int _{x_1}^{x_2} \rho(x,t_2) \ud x =
\int _{x_1}^{x_2} \rho(x,t_1) \ud x  +
\int_{t_1}^{t_2} \rho(x_1,t) v(x_1,t) -
\int_{t_1}^{t_2}  \rho(x_2,t) v(x_2,t) 
$$

Üstteki form ileride tekrar lazım olacak, zaman adımı atmaya uğraştığımız
hesapsal yöntemlerde $t_1$ ve $t_2$ üzerinden bir entegral, hesabı bir sonraki
zamana geçirmeye uğraştığımızda, adım attığımızda yardımcı oluyor.

Neyse şimdi diferansiyel forma geçise dönelim. Bu noktada $\rho(x,t)$ ve
$v(x,t)$'nin türevi alınabilir fonksiyonlar olduğunu farz ediyoruz. Şimdi
üstekini yine ufak bir değişim sonrası

$$
\int _{x_1}^{x_2} \rho(x,t_1) \ud x  +
\int _{x_1}^{x_2} \rho(x,t_2) \ud x -
\int_{t_1}^{t_2}  \rho(x_2,t) v(x_2,t) -
\int_{t_1}^{t_2} \rho(x_1,t) v(x_1,t) = 0
\mlabel{3}
$$

olarak görelim. Eğer Calculus'un Temel Teorisi ile ilk iki terime
$\int_{t_1}^{t_2} .. \ud / \ud t$ son iki terime $\int_{x_1}^{x_2} .. \ud / \ud x$
ekleyebilirsek, tüm terimlerde aynı entegraller olacağı için, 
$\int_{t_1}^{t_2} \int_{x_1}^{x_2} $ altında tüm terimleri gruplayıp
basitleştirmek mümkün, ve bunlar sıfıra eşit olur. Bu bizi diferansiyel
forma götürebilir. Yani

$$
\rho(x,t_2) - \rho(x,t_1) = \int_{t_1}^{t_2}
\frac{\partial }{\partial t} \rho(x,t) \ud t
$$

ve

$$
\rho(x_2,t)v(x_2,t) - \rho(x_1,t)v(x_1,t) =
\int _{x_1}^{x_2} \frac{\partial }{\partial x} (\rho(x,t)v(x,t)) \ud x
$$

eşitliklerinden hareketle, bunları (3)'e uygulayıp

$$
\int _{t_1}^{t_2} \int _{x_1}^{x_2}  \left\{
\frac{\partial }{\partial t} \rho(x,t)  +
\frac{\partial }{\partial x} (\rho(x,t)v(x,t))
\right\} \ud x \ud t = 0
\mlabel{4}
$$

elde ediyoruz. Bu ifadenin $[x_1,x_2]$ ve $[t_1,t_2]$ arasındaki tüm değerlerde
doğru olması gerektiği için entegre edilenin sıfır olması gerekiyor ([2]'dekine
benzer bir mantık yürütüldü), yani

$$
\rho_t + (\rho v)_x = 0
$$

olmalı. Böylece kütlenin muhafaza kuralını diferansiyel formda elde etmiş olduk.

Bu formu izole halde çözmenin tek yolu $v$'nin önceden bilindiği durumdadır, ya
da $v$ fonksiyon $\rho(x,t)$'ye bağlı bir fonksiyon olmalıdır, yani
$f(\rho) = \rho v$ gibi. Bu durumda üstteki ifade $\rho$ için tek sayısal
muhafaza kanunu haline gelir,

$$
\rho_t + f(\rho)_x = 0
$$

Zayıf Form

Daha önce diferansiyel formun her durumda çözülemediğinden bahsettik. Fakat
(4)'teki entegral form da çalışılması zor bir halde. Daha rahat çalışılabilen
bir entegral forma erisemez miyiz? Bu forma erişmek için diferansiyel
denklemlerde bazen kullanılan bir tekniği kullanacağız, bu teknikle çözümü
tanımlamak için daha az pürüzsüzlük istediğimiz durumlarda diferansiyel denklemi
tekrar yazıyoruz. Tekrar yazmak için denklemi alıp onu bir pürüzsüz ``test
fonksiyonu'' ile çarpıyoruz, bu çarpımı birkaç kere bir tanım kümesi üzerinden
entegre ediyoruz, ve Parçalı Entegral tekniğini kullanarak türevi $u$'dan alıp
pürüzsüz olan test fonksiyonuna aktarıyoruz. Böylece $u$ üzerinde daha az
türev olan bir formül elde ediyoruz, ve $u$'nun pürüzsüz olma şartı gevşemiş
oluyor [3, sf. 27].

Test fonksiyonu hem zamanda hem uzayda pürüzsüz bir fonksiyon $\phi$ olsun,
ayrıca derlitoplu desteğe sahip (compactly supported), yani belli bir kısıtlı
alan dışında sıfır, bu örnekte sonsuzluğun kendisi alanın dışında kabul edilir
ve o noktada $\phi$ sıfır olur [4]. Bu ileride bazı iptalleri yaparken işimize
yarayacak.

(1) formülünden başlayalım,

$$
u_t + f(u)_x = 0
$$

Bu fonksiyonu $\phi$ ile çarpıp uzay ve zaman üzerinden entegre edersek,

$$
\int _{0}^{\infty} \int _{-\infty}^{\infty} u_t \phi + f(u)_x \phi \ud x \ud t = 0
\mlabel{5}
$$

elde ederiz. Bu denklemdeki ilk terime zaman üzerinden, ikinci terime de uzay
üzerinden Parçalı Entegral tekniğini uygulayacağız. PE tekniğini hatırlarsak,

$$
\int y \ud z = y z - \int z \ud y
$$

eşitliği idi, ya da belirli entegraller (definite integrals) için,

$$
\int_{a}^{b} y \ud z = [y z]_{a}^{b} - \int_{a}^{b} z \ud y
\mlabel{6}
$$

Kısım olarak $y = \phi \ud x$, $\ud z = u_t$ atayalım, şimdi zaman üzerinden PE
alıyoruz, dikkat bu entegral dışarıdan içeri doğru yani zaman için entegral
(5)'in tüm iç kısmı

$$
\int _{0}^{\infty}
\underbrace{\int _{-\infty}^{\infty} u_t \phi}_{dx dt\textrm{ ile beraber iç kısım}} + f(u)_x \phi \ud x
\ud t = 0
$$

üzerinde alınmış olacak. Dedigimiz gibi once $y,\ud z$ tanımladık, o zaman $z=u$,
$\ud y = \phi_t \ud x \ud t$ olur. (6) ile yerine koyarsak,

$$
\int_{-\infty}^{\infty} [ u \phi ]_{0}^{\infty} -
\int _{0}^{\infty} \int_{-\infty}^{\infty} u \phi_t \ud x \ud t
\mlabel{7}
$$

Test fonksiyonu tanımından $\phi(\pm \infty, t) = \phi(x, \pm \infty) = 0$
olduğunu biliyoruz, yani

$$
[ u \phi ]_{0}^{\infty} = \cancel{u(x,\infty)\phi(x,\infty)} - u(x,0)\phi(x,0) 
$$

$$
= u(x,0)\phi(x,0) 
$$

Bu sayede (7) basitleştirilir,

$$
- \int _{0}^{\infty} \int_{-\infty}^{\infty} u \phi_t \ud x \ud t +
\int_{-\infty}^{\infty} u(x,0)\phi(x,0) 
$$

Benzer bir yaklaşımla zaman üzerinden PE alınır [4], ve

$$
\int_{0}^{\infty} \int_{-\infty}^{\infty}
f(u)_x \phi \ud x \ud t =
- \int_{0}^{\infty} \int_{-\infty}^{\infty} f(u) \phi_x \ud x \ud t
$$

Son iki formül birleştirilince,

$$
\int_{0}^{\infty} \int_{-\infty}^{\infty}
u \phi_t + f(u) \phi_x \ud x \ud t = -
\int_{-\infty}^{\infty} u(x,0) \phi(x,0) \ud x 
$$

Riemann Problemi

Kesintili ve iki parça içeren bir fonksiyon ile Burgers denkleminin çözümü
mümkün; bu aslında basit, $u_t + u u_x = 0$ denklemi için başlangıç şartları

$$
u(x,0) = 
\left\{ \begin{array}{ll}
u_l & x < 0 \\
u_r & x > 0 
\end{array} \right.
$$

olduğu durumda çözüm özgün bir zayıf çözümdür, eğer $u_l > u_r$ ise

$$
u(x,t) = 
\left\{ \begin{array}{ll}
u_l & x < st \\
u_r & x > st 
\end{array} \right.
$$

ki $s$ şok hızıdır. Kesinti noktası $s$ hızında sağa ilerler, $t$ anında olacağı
yer $st$'dir. 

\includegraphics[width=20em]{compscieng_bpp50fv1_01.png}


Daha önce tek boyutlu lineer taşınım akımı (convection) ile gördüğümüz durum
burada da var, orada çözüm $u(x,y) = u_0(x-ct)$ idi, dalga hızı $c$. Şimdi hız
$u$ bu $s$ şok hızınını verir, Burgers için hesabı $s = (u_l + u_r) / 2$.  Şok
hızının hesabı için kesinti bölgesinin yeterince uzağında $M$ ve $-M$ noktalarını
seçelim, bu iki nokta arasındaki toplam kütlenin / dalganın değişiminin hızı şok
hızı $s$ olacaktır.

$$
\frac{\ud}{\ud t} \int_{-M}^{M} u(x,t) \ud x = f(u_l) - f(u_r)
\mlabel{8}
$$

Salt entegralin nasıl hesaplanacağına bakarsak [3, sf. 31],

$$
\int_{-M}^{M} u(x,t) \ud x =
\int_{-M}^{st} u_l \ud x + 
\int_{st}^{M} u_l \ud x
$$

$$
= (M+st)u_l + (M-st)u_r
$$

Şimdi zaman türevini geri koyalım, bu sağ tarafta $s(u_l-u_r)$ verir, hepsi
bir arada,

$$
\frac{\ud}{\ud t} \int_{-M}^{M} u(x,t) \ud x = s(u_l-u_r)
$$

(8)'in sağ tarafını üstteki formüle koyunca,

$$
f(u_l) - f(u_r) = s(u_l-u_r)
$$

$$
s = \frac{f(u_l) - f(u_r)}{u_l-u_r}
$$

Böylece genel bir ifade elde ettik. Burgers denklemi özelinde,
$f(u) = u^2 / 2$ olduğuna göre,

$$
f(u_l) - f(u_r) = \frac{1}{2} u_l^2 -  \frac{1}{2} u_r^2
$$

O zaman

$$
\frac{1}{2} (u_l + u_r)(u_l - u_r) = s(u_l-u_r)
$$

diyebiliriz [5, sf. 46], basitleştirince,

$$
s = \frac{1}{2} (u_l + u_r)
$$

[devam edecek]

Kaynaklar

[1] Bayramlı, {\em Hesapsal Bilim, Hesapsal Sıvı Dinamiğine Giriş}

[2] Bayramlı, {\em Fizik, Sıvılar, 1}

[3] Leveque, {\em Numerical Methods for Conservation Laws}

[4] Dong, {\em Numerical Methods for Conservation Laws (Part 1)}
    \url{https://jdongg.github.io/post/conservation-laws-1/}

[5] Cooper, {\em Introduction to PDEs with Matlab}

\end{document}

