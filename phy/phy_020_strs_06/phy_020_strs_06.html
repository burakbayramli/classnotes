<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
<meta name="viewport" content="width=device-width, initial-scale=1.0"/>
  <title></title>
  <style type="text/css">code{white-space: pre;}</style>
  <style type="text/css">
div.sourceCode { overflow-x: auto; }
table.sourceCode, tr.sourceCode, td.lineNumbers, td.sourceCode {
  margin: 0; padding: 0; vertical-align: baseline; border: none; }
table.sourceCode { width: 100%; line-height: 100%; }
td.lineNumbers { text-align: right; padding-right: 4px; padding-left: 4px; color: #aaaaaa; border-right: 1px solid #aaaaaa; }
td.sourceCode { padding-left: 5px; }
code > span.kw { color: #007020; font-weight: bold; } /* Keyword */
code > span.dt { color: #902000; } /* DataType */
code > span.dv { color: #40a070; } /* DecVal */
code > span.bn { color: #40a070; } /* BaseN */
code > span.fl { color: #40a070; } /* Float */
code > span.ch { color: #4070a0; } /* Char */
code > span.st { color: #4070a0; } /* String */
code > span.co { color: #60a0b0; font-style: italic; } /* Comment */
code > span.ot { color: #007020; } /* Other */
code > span.al { color: #ff0000; font-weight: bold; } /* Alert */
code > span.fu { color: #06287e; } /* Function */
code > span.er { color: #ff0000; font-weight: bold; } /* Error */
code > span.wa { color: #60a0b0; font-weight: bold; font-style: italic; } /* Warning */
code > span.cn { color: #880000; } /* Constant */
code > span.sc { color: #4070a0; } /* SpecialChar */
code > span.vs { color: #4070a0; } /* VerbatimString */
code > span.ss { color: #bb6688; } /* SpecialString */
code > span.im { } /* Import */
code > span.va { color: #19177c; } /* Variable */
code > span.cf { color: #007020; font-weight: bold; } /* ControlFlow */
code > span.op { color: #666666; } /* Operator */
code > span.bu { } /* BuiltIn */
code > span.ex { } /* Extension */
code > span.pp { color: #bc7a00; } /* Preprocessor */
code > span.at { color: #7d9029; } /* Attribute */
code > span.do { color: #ba2121; font-style: italic; } /* Documentation */
code > span.an { color: #60a0b0; font-weight: bold; font-style: italic; } /* Annotation */
code > span.cv { color: #60a0b0; font-weight: bold; font-style: italic; } /* CommentVar */
code > span.in { color: #60a0b0; font-weight: bold; font-style: italic; } /* Information */
  </style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="materyel-mekaniği---6">Materyel Mekaniği - 6</h1>
<p>Bükülen bir çubuğun formüllerine bir giriş [3]'te yapıldı. Orada moment-eğri (moment-curvature) formülü gösterilmişti.</p>
<p><span class="math display">\[
M(x) = \frac{E(x)I(x)}{\rho(x)} = \frac{EI}{\rho}
\qquad (1)
\]</span></p>
<p>Şimdi bu formülü genişletelim, ve bir ikinci derece türeve eşitleyelim.</p>
<div class="figure">
<img src="phy_020_strs_05_01.jpg" />

</div>
<p>Resimde gösterilen semboller <span class="math inline">\(M\)</span> bükme momenti, <span class="math inline">\(\rho\)</span> çubuğun <span class="math inline">\(+y\)</span> tarafındaki bükülme çemberinin, eğiminin yarıçapı (radius of curvature). <span class="math inline">\(v\)</span> ise yine <span class="math inline">\(+y\)</span> kısmındaki yer değişimidir. Çubuğa uygulanan kuvvet dağılımının ne olduğu önemli değil, sonuçta odaklandığımız çubuğun ufak bir kısmı.</p>
<p>[7] kaynağında bir çemberi (yarıçapını) onun bir eğriye dokunduğu noktadaki türevler üzerinden temsil etme tekniğini paylaştık. Bu formülü mevcut probleme uygulayabiliriz.</p>
<div class="figure">
<img src="phy_020_strs_05_02.jpg" />

</div>
<p>Üstteki örnekte çemberin yarıçapı <span class="math inline">\(\rho\)</span>, türevler ise <span class="math inline">\(\mathrm{d} v / \mathrm{d} x\)</span>. Formül [6, sf. 466],</p>
<p><span class="math display">\[
\frac{1}{\rho} =
\frac
{\dfrac{\mathrm{d}^2 v}{\mathrm{d} x^2}}
{ \left[ 1 + \left( \dfrac{\mathrm{d} v}{\mathrm{d} x}  \right)^2 \right]^{3/2} }
\]</span></p>
<p>Üstteki problemde eğim çok ufaktır o zaman <span class="math inline">\(\mathrm{d} v / \mathrm{d} x\)</span> ufak kabul edilir (resimdeki eğim eğitim amaçlı abartılmış), demek ki bölendeki kare hesabı daha da ufalır, geriye sadece 1 kalır, 1 ile bölümü yok sayarız, geriye kalanlar</p>
<p><span class="math display">\[
\frac{1}{\rho} \approx \frac{\mathrm{d}^2 v}{\mathrm{d} x^2}
\qquad (2)
\]</span></p>
<p>Şimdi (1) formülünü tekrar düzenlersek,</p>
<p><span class="math display">\[
\frac{1}{\rho} = \frac{M}{EI }
\]</span></p>
<p>diyebilirdik. Bu formülün sol tarafının (2) sol tarafı ile aynı olduğunu görüyoruz. Demek ki onları eşitleyebiliriz, moment-eğri formülü şu hale gelir,</p>
<p><span class="math display">\[
\frac{\mathrm{d}^2 v}{\mathrm{d} x^2} = \frac{M}{E I}
\]</span></p>
<p>Formüller daha kısa olsun diye bazı notasyonel ekler yapalım,</p>
<p><span class="math display">\[
v&#39; = \frac{\mathrm{d} v}{\mathrm{d} x} \quad 
v&#39;&#39; = \frac{\mathrm{d}^2 v}{\mathrm{d} x^2} \quad 
M&#39; = \frac{\mathrm{d} M}{\mathrm{d} x} \quad 
\]</span></p>
<p>İki üstteki formül kısa notasyonla söyle olur,</p>
<p><span class="math display">\[
EI v&#39;&#39; = M
\qquad (3)
\]</span></p>
<p>Bir formül daha, sonra faydalı olacak, hatırlarsak,</p>
<p><span class="math display">\[
v = \frac{\mathrm{d} M}{\mathrm{d} x}
\]</span></p>
<p>idi, o zaman (3)'teki formülün iki tarafının <span class="math inline">\(x\)</span>'e göre türevini alırsak,</p>
<p><span class="math display">\[
EI v&#39;&#39;&#39; = \frac{\mathrm{d} M}{\mathrm{d} x} = V
\]</span></p>
<p>Yani [5, sf. 683]</p>
<p><span class="math display">\[
v = EI v&#39;&#39;&#39; = EI \frac{\mathrm{d}^3 v}{\mathrm{d} x^3}
\qquad (6)
\]</span></p>
<p>Ayrıca [4]'de gösterilmişti, <span class="math inline">\(\mathrm{d} v / \mathrm{d} x = -q\)</span> olduğu için</p>
<p><span class="math display">\[
EI v&#39;&#39;&#39;&#39; = \frac{\mathrm{d} v}{\mathrm{d} x} = -q
\]</span></p>
<p>ifadesi de doğrudur.</p>
<p>Farklı bir açıdan / anlatımla şimdiye kadar görülenleri tekrarlamak iyi olabilir, ve önceki derste gösterilenlerle beraber aynı formüllere erişmeye çalışalım [8, sf. 172]. Alttaki ufak parçaya bakalım,</p>
<div class="figure">
<img src="phy_020_strs_03_07.jpg" />

</div>
<p>Dikey kuvvetleri toplarsak,</p>
<p><span class="math display">\[
-w \mathrm{d} x - \mathrm{d} V = 0 
\]</span></p>
<p><span class="math display">\[
w = -\frac{\mathrm{d} V}{\mathrm{d} x}
\]</span></p>
<p>Momentleri toplarsak ve sıfıra eşitlersek,</p>
<p><span class="math display">\[
-V \mathrm{d} x + \mathrm{d} M + w(x) \mathrm{d} x \left( \frac{\mathrm{d} x}{2}  \right) = 0
\]</span></p>
<p><span class="math display">\[
V = \frac{\mathrm{d} M}{\mathrm{d} x}
\]</span></p>
<p>Bükülme momenti ile kesme kuvveti arasındaki eşitlik elde edilebildi çünkü eşitliğin sol tarafını <span class="math inline">\(\mathrm{d} x\)</span> ile böldük, ve sonucun limitini aldık, <span class="math inline">\(\mathrm{d} x\)</span> sıfıra yaklaşırken <span class="math inline">\(w(x)\)</span> terimi yokoldu.</p>
<p>Ayrıca daha önceden biliyoruz ki eğrilik <span class="math inline">\(\kappa\)</span> ile moment arasında bir ilişki var,</p>
<p><span class="math display">\[
\kappa = \frac{1}{\rho} = \frac{M}{EI}
\]</span></p>
<p>Ufak açılar için eğrilik</p>
<p><span class="math display">\[
\kappa = \frac{\mathrm{d}^2 v}{\mathrm{d} x^2}
\]</span></p>
<p>Eğriliğin diğer formülünü üstteki eşitliğin sağ kısmına eşitleyelim,</p>
<p><span class="math display">\[
\frac{\mathrm{d}^2 v}{\mathrm{d} x^2} = \frac{M}{EI}
\]</span></p>
<p><span class="math inline">\(M\)</span> için çözersek,</p>
<p><span class="math display">\[
EI \frac{\mathrm{d}^2 v}{\mathrm{d} x^2} = M
\]</span></p>
<p>Bir türev alalım,</p>
<p><span class="math display">\[
\frac{\mathrm{d} }{\mathrm{d} x} EI \frac{\mathrm{d}^2 v}{\mathrm{d} x^2} = \frac{\mathrm{d} M}{\mathrm{d} x}
\]</span></p>
<p>Sağ tarafın <span class="math inline">\(V\)</span> olduğunu biliyoruz,</p>
<p><span class="math display">\[
\frac{\mathrm{d} }{\mathrm{d} x} EI \frac{\mathrm{d}^2 v}{\mathrm{d} x^2} = V
\]</span></p>
<p>Bir türev daha alırsak,</p>
<p><span class="math display">\[
\frac{\mathrm{d}^2 }{\mathrm{d} x^2} EI \frac{\mathrm{d}^2 v}{\mathrm{d} x^2} = \frac{\mathrm{d} V}{\mathrm{d} x}
\]</span></p>
<p>Bu sağ tarafın da <span class="math inline">\(-w\)</span> olduğunu biliyoruz,</p>
<p><span class="math display">\[
\frac{\mathrm{d}^2 }{\mathrm{d} x^2} EI \frac{\mathrm{d}^2 v}{\mathrm{d} x^2} = -w
\]</span></p>
<p>Eğer <span class="math inline">\(EI\)</span> sabit ise üstteki formül şöyle yazılabilir,</p>
<p><span class="math display">\[
EI \frac{\mathrm{d}^4 v}{\mathrm{d} x^4} = -w
\]</span></p>
<p>Problem 1</p>
<p>Alttaki 6 metreli Euler-Bernoulli kirişinin uygulanan <span class="math inline">\(q\)</span> yükü sebebiyle sahip olacağı yer değişim fonksiyonunu bulun. Kirişin Young genliği 20,000 MPa, ve ona eşit şekilde dağılmış bir 45 kN / m <span class="math inline">\(q\)</span> yükü uygulanıyor, kalınlığı 600 mm, yüksekliği 800 mm.</p>
<div class="figure">
<img src="phy_020_strs_03_02.jpg" />

</div>
<p>Euler-Bernoulli kirişlerini temel alan analizleri üç adıma bölmek mümkündür.</p>
<p>Alttaki resmi referans alalım,</p>
<div class="figure">
<img src="phy_020_strs_06_01.jpg" />

</div>
<ol style="list-style-type: decimal">
<li>Uygulanan yük <span class="math inline">\(q\)</span>'yu kullanarak saptırma (deflection) fonksiyonu <span class="math inline">\(y\)</span>'yi hesapla,</li>
</ol>
<p><span class="math display">\[
q = E I \frac{\mathrm{d}^4 y}{\mathrm{d} X_1^4}
\]</span></p>
<p>Formülde görüyoruz eğer <span class="math inline">\(q\)</span> biliniyorsa ve elde yeterli sınır şartları var ise (dört tane) diferansiyel denklemi kullanarak <span class="math inline">\(y\)</span>'yi bulabiliriz [1, Lecture 2, 2:02:00].</p>
<ol start="2" style="list-style-type: decimal">
<li>Saptırma <span class="math inline">\(y\)</span> bulunduktan sonra onu kullanarak kesme (shear) ve bükülme momentini hesapla,</li>
</ol>
<p><span class="math display">\[
M = E I \frac{\mathrm{d}^2 y}{\mathrm{d} X_1^2}, \quad
V = E I \frac{\mathrm{d}^3 y}{\mathrm{d} X_1^3} 
\]</span></p>
<p>çünkü sonuçta <span class="math inline">\(M,V\)</span> hesapları <span class="math inline">\(y\)</span>'nin birer fonksiyonu, elde edilen <span class="math inline">\(M,V\)</span> sonuçları <span class="math inline">\(X_1\)</span>'in fonksiyonları olacak tabii ki.</p>
<ol start="3" style="list-style-type: decimal">
<li>Oradan hareketle moment ve kesme <span class="math inline">\(M,V\)</span> bulunanca stres bileşenlerini bulabilirim,</li>
</ol>
<p><span class="math display">\[
\sigma_{11} = -\frac{M X_2}{I}, \quad
\sigma_{12} = -\frac{VQ}{I b}
\qquad (2)
\]</span></p>
<p>Çözüm</p>
<p>Bir dikdörtgenin atalet momenti <span class="math inline">\(b h^3 / 12\)</span>. EI tabii ki Young'in genliği çarpı bu sayı olur. Aradığımız <span class="math inline">\(y\)</span> denklemi, dördüncü dereceden bir diferansiyel denklem çözeceğiz. Dördüncü derece demek nihai çözüm için dört tane sınır şartı gerekli demek. Bu şartları vermeden çözersek,</p>
<div class="sourceCode"><pre class="sourceCode python"><code class="sourceCode python"><span class="im">import</span> sympy <span class="im">as</span> sym
L <span class="op">=</span> <span class="dv">6000</span> <span class="co"># mm bazinda</span>
Em <span class="op">=</span> <span class="dv">20000</span>
b <span class="op">=</span> <span class="dv">500</span>
h <span class="op">=</span> <span class="dv">800</span>
Ig <span class="op">=</span> (b <span class="op">*</span> h<span class="op">**</span><span class="dv">3</span>)<span class="op">/</span><span class="dv">12</span>
EI <span class="op">=</span> Em <span class="op">*</span> Ig
q <span class="op">=</span> <span class="dv">-25</span> <span class="co"># Newton icin 1000 carpip mm icin 1000 ile bolduk ayni kaldi</span>
X1, X2 <span class="op">=</span> sym.symbols(<span class="st">&#39;X1, X2&#39;</span>)
y <span class="op">=</span> sym.Function(<span class="st">&#39;y&#39;</span>)
sol <span class="op">=</span> sym.dsolve(EI<span class="op">*</span>y(X1).diff(X1,<span class="dv">4</span>)<span class="op">-</span>q, y(X1))
<span class="bu">print</span> (sym.latex(sol))</code></pre></div>
<pre><code>y{\left(X_{1} \right)} = C_{1} + C_{2} X_{1} + C_{3} X_{1}^{2} + C_{4} X_{1}^{3} - \frac{25 X_{1}^{4}}{10240000000000008}</code></pre>
<p>Çağrı <code>dsolve</code> sıfıra eşitlik faraziyesi ile hareket ediyor, bu sebeple üstteki çağrıda diferansiyel denklemin neye eşit olduğunu berlirtmedik, sıfıra eşitlik farz edildi.</p>
<p><span class="math display">\[
y{\left(X_{1} \right)} = C_{1} + C_{2} X_{1} + C_{3} X_{1}^{2} + C_{4} X_{1}^{3} - \frac{25 X_{1}^{4}}{10240000000000008}
\]</span></p>
<p><span class="math inline">\(X_1^4\)</span> katsayısı [1, Lecture 2]'de 1 bölü büyük bir sayı olarak gösterilmiş, acaba aynı sonuca vardık mı? Kontrol edelim,</p>
<div class="sourceCode"><pre class="sourceCode python"><code class="sourceCode python"><span class="bu">print</span> (<span class="dv">1</span><span class="op">/</span>(<span class="fl">25.</span><span class="op">/</span><span class="fl">10240000000000008.</span>))</code></pre></div>
<pre><code>409600000000000.3</code></pre>
<p>Katsayı aynı. Gördüldüğü gibi çözümde 4 tane sabit var, bu sabitler orada çünkü sınır şartlarını tanımlamadık. Onlar tanımlanınca sabitler yokolacak,</p>
<div class="sourceCode"><pre class="sourceCode python"><code class="sourceCode python">y1 <span class="op">=</span> y(X1).subs(X1,<span class="dv">0</span>)
y2 <span class="op">=</span> y(X1).subs(X1,L)
th <span class="op">=</span> y(X1).diff(X1)
th1 <span class="op">=</span> th.subs(X1,<span class="dv">0</span>)
th2 <span class="op">=</span> th.subs(X1,L)
sol <span class="op">=</span> sym.dsolve(EI<span class="op">*</span>y(X1).diff(X1,<span class="dv">4</span>)<span class="op">-</span>q, y(X1),ics<span class="op">=</span>{y1:<span class="dv">0</span>,y2:<span class="dv">0</span>,th1:<span class="dv">0</span>,th2:<span class="dv">0</span>})
<span class="bu">print</span> (sym.latex(sol))</code></pre></div>
<pre><code>y{\left(X_{1} \right)} = - \frac{25 X_{1}^{4}}{10240000000000008} + \frac{12500 X_{1}^{3}}{426666666666667} - \frac{37500000 X_{1}^{2}}{426666666666667}</code></pre>
<p><span class="math display">\[
y{\left(X_{1} \right)} = - \frac{25 X_{1}^{4}}{10240000000000008} + \frac{12500 X_{1}^{3}}{426666666666667} - \frac{37500000 X_{1}^{2}}{426666666666667}
\]</span></p>
<p>Şimdi kesme <span class="math inline">\(V\)</span> ve moment <span class="math inline">\(M\)</span> hesaplanabilir, bu fonksiyonlar <span class="math inline">\(y\)</span>'nin farklı derecedeki türevlerini içeriyor,</p>
<div class="sourceCode"><pre class="sourceCode python"><code class="sourceCode python">y <span class="op">=</span> sol.rhs
V <span class="op">=</span> EI <span class="op">*</span> y.diff(X1,<span class="dv">3</span>)
M <span class="op">=</span> EI <span class="op">*</span> y.diff(X1,<span class="dv">2</span>)
<span class="bu">print</span> (V)
<span class="bu">print</span> (M)</code></pre></div>
<pre><code>74999.9999999999 - 25.0*X1
-12.5*X1**2 + 74999.9999999999*X1 - 74999999.9999999</code></pre>
<p>Stres öğesini hesaplayabilirim şimdi, formülleri (2)'de,</p>
<div class="sourceCode"><pre class="sourceCode python"><code class="sourceCode python">S11 <span class="op">=</span> <span class="op">-</span>M <span class="op">*</span> X2 <span class="op">/</span> Ig
<span class="bu">print</span> (sym.simplify(S11))</code></pre></div>
<pre><code>X2*(5.85937499999999e-10*X1**2 - 3.515625e-6*X1 + 0.003515625)</code></pre>
<div class="sourceCode"><pre class="sourceCode python"><code class="sourceCode python">Q <span class="op">=</span> b<span class="op">*</span>((h<span class="op">/</span><span class="dv">2</span>) <span class="op">-</span> X2) <span class="op">*</span> ((h<span class="op">/</span><span class="dv">2</span>)<span class="op">+</span>(X2<span class="op">/</span><span class="dv">2</span>))
S12 <span class="op">=</span> (<span class="op">-</span>V <span class="op">*</span> Q) <span class="op">/</span> (Ig<span class="op">*</span>b)
<span class="bu">print</span> (S12)</code></pre></div>
<pre><code>9.375e-14*(200000.0 - 500*X2)*(25.0*X1 - 74999.9999999999)*(X2/2 + 400.0)</code></pre>
<p>Yer değişim sonucunu grafikleyelim,</p>
<div class="sourceCode"><pre class="sourceCode python"><code class="sourceCode python">u <span class="op">=</span> sym.lambdify(X1, y,<span class="st">&#39;numpy&#39;</span>)
x <span class="op">=</span> np.linspace(<span class="dv">0</span>,L,<span class="dv">20</span>)
plt.plot(x,u(x))
plt.title(<span class="st">u&#39;Yer Değişim y&#39;</span>)
plt.savefig(<span class="st">&#39;phy_020_strs_03_03.jpg&#39;</span>,quality<span class="op">=</span><span class="dv">30</span>)</code></pre></div>
<div class="figure">
<img src="phy_020_strs_03_03.jpg" />

</div>
<p>Akla yatkın, ortalara doğru kirişin bükülmesi daha fazla her iki yana doğru daha az.</p>
<p>Kesme ve momenti de grafikleyelim,</p>
<div class="sourceCode"><pre class="sourceCode python"><code class="sourceCode python">v <span class="op">=</span> sym.lambdify(X1, V,<span class="st">&#39;numpy&#39;</span>)
x <span class="op">=</span> np.linspace(<span class="dv">0</span>,L,<span class="dv">20</span>)
plt.plot(x,v(x))
plt.title(<span class="st">u&#39;Kesme, V&#39;</span>)
plt.savefig(<span class="st">&#39;phy_020_strs_03_04.jpg&#39;</span>,quality<span class="op">=</span><span class="dv">30</span>)</code></pre></div>
<div class="figure">
<img src="phy_020_strs_03_04.jpg" />

</div>
<div class="sourceCode"><pre class="sourceCode python"><code class="sourceCode python">m <span class="op">=</span> sym.lambdify(X1, M,<span class="st">&#39;numpy&#39;</span>)
x <span class="op">=</span> np.linspace(<span class="dv">0</span>,L,<span class="dv">20</span>)
plt.plot(x,m(x))
plt.title(<span class="st">&#39;Moment, M&#39;</span>)
plt.savefig(<span class="st">&#39;phy_020_strs_03_05.jpg&#39;</span>,quality<span class="op">=</span><span class="dv">30</span>)</code></pre></div>
<div class="figure">
<img src="phy_020_strs_03_05.jpg" />

</div>
<div class="sourceCode"><pre class="sourceCode python"><code class="sourceCode python">s11f <span class="op">=</span> sym.lambdify([X1,X2], S11,<span class="st">&#39;numpy&#39;</span>)
x <span class="op">=</span> np.linspace(<span class="dv">0</span>,L,<span class="dv">20</span>)
y <span class="op">=</span> np.linspace(<span class="op">-</span>h<span class="op">/</span><span class="dv">2</span>,h<span class="op">/</span><span class="dv">2</span>,<span class="dv">20</span>)
xg,yg <span class="op">=</span> np.meshgrid(x,y)
zg <span class="op">=</span> s11f(xg,yg)
plt.contourf(xg,yg,zg,cmap<span class="op">=</span><span class="st">&#39;gnuplot2&#39;</span>)
plt.savefig(<span class="st">&#39;phy_020_strs_03_06.jpg&#39;</span>,quality<span class="op">=</span><span class="dv">30</span>)</code></pre></div>
<div class="figure">
<img src="phy_020_strs_03_06.jpg" />

</div>
<p>Yine beklenen bir sonuç; grafiğin üst kısmında koyu maviye yakın yerde sıkışma (compression) var orada materyel daralma, içe doğru baskı yaşıyor. Alt kısımda ise gerginlik var, burada materyel yanlara doğru çekiliyor. Desteklere yakın noktalarda alt sol ve sağda sıkışma görüyoruz, onun üstünde gerginlik. Bunlar da mantıklı.</p>
<p>Burkulma (Buckling)</p>
<p>Yük taşıyan yapılar, yapının şekline, tipine göre değişik şekillerde akşama / arıza / bozulma gösterebilirler. Mesela araba aksi sürekli üstüne yük uygulana uygulana bir gün kırılabilir, ya da bir kiriş uzun süre sonra aşırı yüklenme sonrası gereğinden fazla bükülme yapabilir. Bu tür bozulmaların önüne geçmek için yapılar tasarlanırken yapıdaki hiçbir parçanın materyelinin dayanamayacağı maksimum stres ve yer değişikliğine maruz kalmamalarına dikkat edilir, yapı öyle hazırlanır ki bu tür stresler belli sınırları aşmasın [9], [5, sf. 819].</p>
<div class="figure">
<img src="phy_020_strs_06_02.jpg" />

</div>
<p>Aksama çeşitlerinden bir diğeri burkulmadır, burada özellikle uzun ve nisbeten yatay yönde ince olan sütunlardan bahsediyoruz ve yük dikey olarak uygulanıyor. Eğer uzunluğu yönde uygulanan yük gereğinden fazla ise bir öğe yatay eğim göstererek bozulma gösterebilir, bu durumda birimin burkulduğuu söyleriz.</p>
<p>Kritik Yük</p>
<p>Burkulma belli bir yük sonrası birdenbire ortaya çıkan bir durumdur, birim stabil iken stabil olmayan bir hale geçer, bu geçişin olduğu eksenel yüke kritik yük ismi verilir ve notasyonda <span class="math inline">\(P_{cr}\)</span> ile gösterilir.</p>
<p>Kritik yükü hesaplamak için daha önce türettiğimiz bükülme moment denklemini kullanabiliriz. Bu denklemi hatırlarsak</p>
<p><span class="math display">\[
EI v&#39;&#39; = M
\qquad (4)
\]</span></p>
<p>Kullanacağımız test yapısı iki ucunden pimlenmiş sütun olacak. Üstteki denklem burkulma için uygun çünkü sütun sanki bir kirişmis gibi eğilme gösterecek. İkinci derece diferansiyel denklem kullandık (diğer çeşitleri de görmüştük) çünkü onun çözümü en basit [5, sf. 825].</p>
<div class="figure">
<img src="phy_020_strs_06_03.jpg" />

</div>
<p>Denklemdeki <span class="math inline">\(M\)</span> herhangi bir noktadaki bükülme momenti, <span class="math inline">\(v\)</span> yatay sapma, ve <span class="math inline">\(EI\)</span> eğilme esnemezliği (flexural rigidity). Burkulma formülasyonu için üstteki resimlere bakalım, (a) resminde uygulanan kuvveti görüyoruz, <span class="math inline">\(A\)</span> noktasındaki denge denklemleri neye benzer? <span class="math inline">\(A\)</span>'da yatay yönde yük yoktur o zaman bir kesme kuvveti gerekmez. <span class="math inline">\(A\)</span>'daki moment dengesi</p>
<p><span class="math display">\[
M - Pv = 0 \Rightarrow M = Pv
\]</span></p>
<p>Tabii ki hem <span class="math inline">\(M\)</span> hem de <span class="math inline">\(v\)</span> sütünun hangi noktasına baktığıma bağlı, yani <span class="math inline">\(x\)</span>. Üstteki formülle (4) denklemini değiştirelim,</p>
<p><span class="math display">\[
EI v&#39;&#39; + Pv = 0
\]</span></p>
<p>Bir düzenleme,</p>
<p><span class="math display">\[
v&#39;&#39; + \frac{P}{EI} v = 0
\]</span></p>
<p>Notasyon temiz olsun diye <span class="math inline">\(k^2 = \frac{P}{EI}\)</span> diyelim, o zaman</p>
<p><span class="math display">\[
v&#39;&#39; + k^2 v = 0
\]</span></p>
<p>Genel matematik dersinden [10] bilinecegi uzere bu formulun genel cozumu</p>
<p><span class="math display">\[
v = C_1 \sin kx + C_2 \cos kx
\]</span></p>
<p>ki <span class="math inline">\(C_1,C_2\)</span> entegrasyon sabitleri (değerleri sinir şartlarından elde edilecek), iki tane sabit var ki bu sayı diferansiyel denklemin derecesi ile uyumlu, sezgisel olarak bu mantıklı, sonuca erişmek için ikinci derece diferensiyel denklemi iki kere entegre etmek gerekir, bu sırada iki tane sabit ortaya çıkar.</p>
<p>Problemimizin sınır şartları nedir? Üstteki resme bakınca görüyoruz, pimle sabitlenmiş uçlar</p>
<p><span class="math display">\[
v(0) = 0, \quad v(L) = 0
\]</span></p>
<p>demektir. İlk şart</p>
<p><span class="math display">\[
v(0) = 0 = \cancel{\sin (k \cos 0)} + C_2 \cos (k \cdot 0) \Rightarrow
0 = C_2 \cos 0 \Rightarrow
C_2 = 0
\]</span></p>
<p>O zaman genel çözümü</p>
<p><span class="math display">\[
v = C_1 \sin kx 
\]</span></p>
<p>olarak değiştirmek gerekir. İkinci şartı uygulayınca</p>
<p><span class="math display">\[
v(L) = C_1 \sin kL = 0
\]</span></p>
<p>Bu sonuca bakarak ya <span class="math inline">\(C_1\)</span> ya da <span class="math inline">\(\sin kL\)</span> sıfır sonucuna varıyoruz. <span class="math inline">\(C_1\)</span> sıfır olması önemsiz (trivial) bir sonuç.</p>
<p><span class="math display">\[
\sin kL = 0
\]</span></p>
<p>sonucu daha ilginç ve Burkulma Denklemi diye bilinen formül işte bu sonuç. Bu formülün tatmin edilmesi doğal olarak <span class="math inline">\(kL = 0, \pi, 2\pi,...\)</span> noktalarında olur. <span class="math inline">\(kL = 0\)</span> olması <span class="math inline">\(P=0\)</span> demektir, bu da ilginç değildir, o zaman bizi ilgilendiren çözümler</p>
<p><span class="math display">\[
kL = n\pi, \quad n=1,2,3,...
\]</span></p>
<p>alanında olmalı. Daha önce yaptığımız <span class="math inline">\(k\)</span> tanımından <span class="math inline">\(P = k^2 EI\)</span> olur, yani çözüm <span class="math inline">\(P\)</span> bazında da temsil edilebilir,</p>
<p><span class="math display">\[
P = \frac{n^2 \pi^2 EI}{L^2}, \quad n=1,2,3,..
\]</span></p>
<p>Bu formül burkulma denklemini tatmin eden <span class="math inline">\(P\)</span> değerleri verir, ve (önemsiz olan haricinde) diferansiyel denklemine uygun sonuçlar verir.</p>
<p>Burkulma sırasında ortaya çıkan sapma eğrisinin formülü o zaman</p>
<p><span class="math display">\[
v = C_1 \sin kx  = C_1 \sin \frac{n\pi x}{L}, \quad n=1,2,3,..
\]</span></p>
<p>Sadece ve sadece <span class="math inline">\(P\)</span>'nin gösterilen değerlerden birine sahip olduğu zaman sütunun üstteki formülün verdiği bir şekilde eğrilmesi mümkündür.</p>
<p>Şimdi kritik yük konusuna dönersek, bu değer <span class="math inline">\(n=1\)</span> noktasında elde edilecek <span class="math inline">\(P\)</span> değeridir,</p>
<p><span class="math display">\[
P_{cr} = \frac{\pi^2 EI}{L^2}
\]</span></p>
<p>Ona tekabül eden burkulma eğrisi de yine <span class="math inline">\(n=1\)</span> için</p>
<p><span class="math display">\[
v = C_1 \sin \frac{\pi x}{L}
\]</span></p>
<p>olacaktır.</p>
<p>Kaynaklar</p>
<p>[1] Petitt, <em>Intro to the Finite Element Method</em>, University of Alberta, <a href="https://youtu.be/IzUfWuh8B8Q" class="uri">https://youtu.be/IzUfWuh8B8Q</a></p>
<p>[2] Gramoll, <em>Mechanics</em>, <a href="http://www.ecourses.ou.edu/cgi-bin/ebook.cgi?topic=me" class="uri">http://www.ecourses.ou.edu/cgi-bin/ebook.cgi?topic=me</a></p>
<p>[3] Bayramlı, <em>Fizik, Materyel Mekaniği - 1</em></p>
<p>[4] Bayramlı, <em>Fizik, Materyel Mekaniği - 2</em></p>
<p>[5] Gere, <em>Mechanics of Materials, 7th Edition</em></p>
<p>[6] Craig, <em>Mechanics of Materials, Third Edition</em></p>
<p>[7] Bayramlı, <em>Çok Değişkenli Calculus, Eğrilik (Curvature)</em></p>
<p>[8] Logan, <em>A First Course in the Finite Element Method</em></p>
<p>[9] The Efficient Engineer, <em>Understanding Buckling</em>, <a href="https://youtu.be/21G7LA2DcGQ" class="uri">https://youtu.be/21G7LA2DcGQ</a></p>
<p>[10] Bayramli, <em>Diferansiyel Denklemler - 9</em></p>
</body>
</html>
