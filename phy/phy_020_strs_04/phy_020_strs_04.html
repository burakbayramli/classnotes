<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
<meta name="viewport" content="width=device-width, initial-scale=1.0"/>
  <title></title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="materyel-mekaniği---4">Materyel Mekaniği - 4</h1>
<p>Kesme Genliği, <span class="math inline">\(E,G\)</span> İlişkisi</p>
<p>İki yanından <span class="math inline">\(P\)</span> ile çekilen bir inşaat parçası düşünelim, bu parça içinde kenarları birim uzunluğundaki hayali bir küp olsun. Çekme sonucu bir uzama oluşacaktır bu uzama gerginlik eksenel yönde <span class="math inline">\(\epsilon_x\)</span> olsun, <span class="math inline">\(P\)</span>'ye <span class="math inline">\(E\)</span> üzerinden bağlıdır. Çekim kuvvetinin eksene dik yönde etkileri de vardır, bu etki bir Poisson oranı <span class="math inline">\(\nu\)</span> üzerinden olur, yani <span class="math inline">\(\epsilon_y = \epsilon_z = -\nu \epsilon_x\)</span>.</p>
<div class="figure">
<img src="phy_020_strs_06_07.jpg" />

</div>
<p>Şimdi aynı küpü köşegen şekilde hayali bir düzlemle 45 derecede keselim, ve aynı kuvvet uygulaması ardından alttaki resimde koyu renkle görülen parçaya ne olacağını düşünelim.</p>
<div class="figure">
<img src="phy_020_strs_06_08.jpg" />

</div>
<p>Bu küp yarısı parçanın kenarları dikey <span class="math inline">\(1-\nu \epsilon_x\)</span>, yatay <span class="math inline">\(1 + \epsilon_x\)</span> noktasına gelecektir. Peki yeni <span class="math inline">\(\beta\)</span> acısı ne olur? Bunun için iki üstteki küpün 45 derece çevrilmiş halini düşünelim,</p>
<div class="figure">
<img src="phy_020_strs_06_09.jpg" />

</div>
<p>Burada görülen açı değişimi sağ ve sol kenarlarda <span class="math inline">\(\frac{\pi}{2} - \gamma&#39;\)</span>. Daha önce gördük ki 45 derecede konumlanmış bir düzleme etki eden kesme kuvveti maksimum büyüklüktedir, yani <span class="math inline">\(\gamma_m = \gamma&#39;\)</span>. Şimdi bir düşünsel takla daha atalım, iki üstteki <span class="math inline">\(\beta\)</span> açısına nasıl eriştik? Bu açı bir küpün 45 derecede kesilmiş halinden gelmedi mi? Evet. O zaman bu <span class="math inline">\(\beta\)</span> açısının geldiği nokta üstteki resimde sağ ve solda görülen açı değişiminin yarısıdır [2, sf. 102], yani</p>
<p><span class="math display">\[
\beta = \frac{\pi}{4} - \frac{\gamma_m}{2}
\]</span></p>
<p>Bu formüle iki açı farkının tanjantı eşitliğini [5] uygularsak,</p>
<p><span class="math display">\[
\tan \beta =
\dfrac{\tan \dfrac{\pi}{4} - \tan \dfrac{\gamma_m}{2}}
      {1 + \tan \dfrac{\pi}{4} \tan \dfrac{\gamma_m}{2}}
\]</span></p>
<p><span class="math display">\[
= \frac{1 - \tan \frac{\gamma_m}{2}}{1 + \tan \frac{\gamma_m}{2} }
\]</span></p>
<p><span class="math inline">\(\gamma_m / 2\)</span> çok ufak bir açı olduğu için <span class="math inline">\(\tan \gamma_m / 2 = \gamma_m / 2\)</span> kabul edilebilir,</p>
<p><span class="math display">\[
\tan \beta = \dfrac{1 - \dfrac{\gamma_m}{2}}{1 + \dfrac{\gamma_m}{2}}
\]</span></p>
<p>Diğer yandan iki üstteki resimde üçüncü kısımda bir eşitlik ima ediliyor, <span class="math inline">\(\beta\)</span> acısının karşı kenarı <span class="math inline">\(1 - \nu \epsilon_x\)</span> komşu kenarı <span class="math inline">\(1 + \epsilon_x\)</span> olduğuna göre, o zaman <span class="math inline">\(\tan\beta\)</span> şu şekilde de gösterilebilir,</p>
<p><span class="math display">\[
\tan\beta = \frac{1 - \nu \epsilon_x}{1 + \epsilon_x}
\]</span></p>
<p>Üstteki formülü iki üstteki ile eşitlersek ve <span class="math inline">\(\gamma_m\)</span> için çözersek,</p>
<p><span class="math display">\[
\gamma_m = \dfrac{(1+\mu)\epsilon_x}{ 1 + \dfrac{1-\mu}{2} \epsilon_x}
\]</span></p>
<p><span class="math inline">\(\epsilon_x &lt;&lt; 1\)</span> olduğu için yani 1'den çok daha küçük bir değer olduğu için bölende <span class="math inline">\(\frac{1-\mu}{2} \epsilon_x\)</span> değerinin yok olduğunu ve geriye sadece 1 kaldığını farz edebiliriz, o zaman üstteki,</p>
<p><span class="math display">\[
\gamma_m = (1+\mu) \epsilon_x
\]</span></p>
<p>kabul edilebilir. Bu bize maksimum kesme gerinmesi <span class="math inline">\(\gamma_m\)</span> ve eksenel gerinme <span class="math inline">\(\epsilon_x\)</span> arasında aradığımız ilişkiyi verecektir. Şimdi <span class="math inline">\(E,\mu,G\)</span> sabitleri arasındaki ilişkiyi bulmak için sunları hatırlayalım, Hooke Kanunu sebebiyle <span class="math inline">\(\gamma_m = \tau_m / G\)</span>, ve bir eksenel yük için <span class="math inline">\(\epsilon_x = \sigma_x / E\)</span>. Demek ki üstteki formül,</p>
<p><span class="math display">\[
\frac{\tau_m}{G} = (1+\nu) \frac{\sigma_x}{E}
\]</span></p>
<p>ya da</p>
<p><span class="math display">\[
\frac{E}{G} = (1+\nu) \frac{\sigma_x}{\tau_m}
\]</span></p>
<p>olarak yazılabilir. Tekrar hatırlarsak tarif ettiğimiz şekiller için <span class="math inline">\(\sigma_x = P / A\)</span> ve <span class="math inline">\(\tau_m = P / 2A\)</span>, o zaman <span class="math inline">\(\sigma_x / \tau_m = 2\)</span>. Yani üstteki formül</p>
<p><span class="math display">\[
\frac{E}{G} = (1+\nu) 2
\]</span></p>
<p>olur, <span class="math inline">\(G\)</span> için tekrar düzenlersek,</p>
<p><span class="math display">\[
G = \frac{E}{2(1+\nu)}
\]</span></p>
<p>Gerinim Enerji Yoğunluğu (Strain Energy Density)</p>
<p>Yapılan iş ve enerji arasındaki bağlantıyı işledik. Şimdi bir maddeye uygulanan stres ve onun sebep olduğu gerinimin yol açtığı esnemeden bahsedelim, bir kuvvet uygulanıyor ve bir esneme oluyor, bu hesap kuvvet çarpı mesafe ile yapılan iş olarak hesaplanabilir. Diyelim ki bir çubuk (bar) üzerinde tek eksenel <span class="math inline">\(P\)</span> kuvveti uygulanıyor, sonucunda <span class="math inline">\(\mathrm{d} \Delta\)</span> kadar uzama var [4, sf. 243],</p>
<div class="figure">
<img src="phy_020_strs_00_07.jpg" />

</div>
<p>Yapılan iş</p>
<p><span class="math display">\[
\mathrm{d} W = P \mathrm{d} \Delta
\]</span></p>
<p>Eğer <span class="math inline">\(P\)</span> sürekli uygulansa ve uzama devam etse tüm ufak uzamalar üzerinden yapılan iş <span class="math inline">\(\mathrm{d} \Delta\)</span> üzerinden bir entegral gerektirir, fakat alttaki gibi basit durumda sadece üçgen alan hesabı yeterli,</p>
<div class="figure">
<img src="phy_020_strs_00_08.jpg" />

</div>
<p>Şu formülü kullanabiliriz,</p>
<p><span class="math display">\[
U = \frac{1}{2} P \Delta
\]</span></p>
<p>Önceden hatırlarsak <span class="math inline">\(\Delta = PL / EA\)</span> idi, o zaman üstteki</p>
<p><span class="math display">\[
U = \frac{P^2 L}{2 E A}
\qquad (4)
\]</span></p>
<p>olur.</p>
<p>Yoğunluğa gelirsek; gerinim enerjisi madde içinde farklı seviyelerde olabilir, onu sonsuz ufak bir hacim için hesaplarız ve gerektiğinde sonrada tüm enerji için tüm hacim üzerinden entegre ederiz.</p>
<p>Alttaki çubuktaki ufak bir hacim birimine bakalım, birimin kenarları <span class="math inline">\(\mathrm{d} x\)</span>, <span class="math inline">\(\mathrm{d} y\)</span>, <span class="math inline">\(\mathrm{d} z\)</span> büyüklüğünde, birimin hacmi tabii ki <span class="math inline">\(\mathrm{d} V = \mathrm{d} x \mathrm{d} y \mathrm{d} z\)</span>.</p>
<div class="figure">
<img src="phy_020_strs_00_06.jpg" />

</div>
<p>Formül (4) kullanalım, stres için <span class="math inline">\(\sigma\)</span> sembolü kullanacağız, stres kuvvet bölü alan demektir, ufak birimdeki alan <span class="math inline">\(A = \mathrm{d} y \mathrm{d} z\)</span>, o zaman <span class="math inline">\(P = \sigma_{xx} \mathrm{d} y \mathrm{d} z\)</span>, üstteki ufak birimdeki gerinim enerjisi</p>
<p><span class="math display">\[
U = \frac{(\sigma_{xx} \mathrm{d} y \mathrm{d} z)^2 \mathrm{d} x}{2 E \mathrm{d} y \mathrm{d} z} =
\frac{\sigma_{xx}^2 \mathrm{d} y^2 \mathrm{d} z^2 \mathrm{d} x}{2 E \mathrm{d} y \mathrm{d} z} =
\frac{\sigma_{xx}^2 \mathrm{d} y \mathrm{d} z \mathrm{d} x}{2 E} 
\]</span></p>
<p><span class="math display">\[
= \frac{\sigma_{xx}^2 \mathrm{d} V}{2 E} 
\]</span></p>
<p>Yoğunlukla ilgileniyoruz demiştik, bize birim hacimdeki <span class="math inline">\(U\)</span> lazım, o zaman yoğunluk <span class="math inline">\(u\)</span></p>
<p><span class="math display">\[
u = \frac{\sigma_{xx}^2}{2 E}
\]</span></p>
<p>Hooke Kanunu <span class="math inline">\(\sigma_{xx} = E \epsilon_{xx}\)</span> üzerinden üstteki son formül, gerinim enerji yoğunluğu</p>
<p><span class="math display">\[
u = \frac{1}{2} \sigma_{xx} \epsilon_{xx}
\]</span></p>
<p>olarak ta gösterilebilir. Alttaki resimde görülebileceği gibi bu tek eksenel stres-gerinim eğrisinin altında kalan alandır,</p>
<div class="figure">
<img src="phy_020_strs_00_09.jpg" />

</div>
<p>Daha çetrefil <span class="math inline">\(\sigma-\epsilon\)</span> ilişkileri (ve eğrileri) için <span class="math inline">\(u\)</span> hesabı bir entegral olacaktır,</p>
<p><span class="math display">\[
u = \int_{0}^{\epsilon_{T}} \sigma_{xx} \mathrm{d} \epsilon_{xx} 
\]</span></p>
<p>Gerinim, esneme, enerji alakası şöyle de görülebilir, uygulanan stresin oluşturduğu esneme bir iş yapıyor, bu iş ile enerjiyi esnemeye transfer ediyoruz, bir lastiği uzattığımızda enerji o lastiğin &quot;elastisitesine'' aktarılıyor sanki, bu işin / enerjinin birim hacimdeki ölçüsü gerilim enerji yoğunluğunu veriyor bize.</p>
<p>İlerlemeden önce birazdan lazım olacak iki formülü bulalım. Daha önce gördük ki</p>
<p><span class="math display">\[
I = \int \int X_2^2 \mathrm{d} X_2 \mathrm{d} X_3
\]</span></p>
<p>ve</p>
<p><span class="math display">\[
M = \int \int -X_2 \sigma_{11} \mathrm{d} X_2 \mathrm{d} X_3
\]</span></p>
<p>Üstteki iki formülü birleştirelim, <span class="math inline">\(M\)</span> içinde <span class="math inline">\(I\)</span> oluşturalım, ve yerine koyalım,</p>
<p><span class="math display">\[
M = \int \int -\frac{X_2}{X_2^2} X_2^2 \sigma_{11} \mathrm{d} X_2 \mathrm{d} X_3 =
-\frac{1}{X_2} \sigma_{11} I 
\]</span></p>
<p>Buradan <span class="math inline">\(\sigma_{11}\)</span> eşitliğine geçilir,</p>
<p><span class="math display">\[
\implies \sigma_{11} = -\frac{M X_2}{I}
\]</span></p>
<p>Kaynaklar</p>
<p>[1] Crandall, <em>An Introduction to the Mechanics of Solids</em></p>
<p>[2] Mazurek, <em>Mechanics of Materials, 6th Edition</em></p>
<p>[3] Craig, <em>Mechanics of Materials, Third Edition</em></p>
<p>[4] Kelly, <em>University of Auckland, Solid Mechanics, Part I</em></p>
<p>[5] Bayramlı, <em>Normal Diferansiyel Denklemler, Trigonometri</em></p>
<p>[6] Gere, <em>Mechanics of Materials</em></p>
<p>[7] Khennane, <em>Introduction to Finite Element Analysis using Matlab and Abaqus</em></p>
</body>
</html>
