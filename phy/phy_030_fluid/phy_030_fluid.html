<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Sıvı Mekaniği</title>
  <style type="text/css">code{white-space: pre;}</style>
  <style type="text/css">
div.sourceCode { overflow-x: auto; }
table.sourceCode, tr.sourceCode, td.lineNumbers, td.sourceCode {
  margin: 0; padding: 0; vertical-align: baseline; border: none; }
table.sourceCode { width: 100%; line-height: 100%; }
td.lineNumbers { text-align: right; padding-right: 4px; padding-left: 4px; color: #aaaaaa; border-right: 1px solid #aaaaaa; }
td.sourceCode { padding-left: 5px; }
code > span.kw { color: #007020; font-weight: bold; } /* Keyword */
code > span.dt { color: #902000; } /* DataType */
code > span.dv { color: #40a070; } /* DecVal */
code > span.bn { color: #40a070; } /* BaseN */
code > span.fl { color: #40a070; } /* Float */
code > span.ch { color: #4070a0; } /* Char */
code > span.st { color: #4070a0; } /* String */
code > span.co { color: #60a0b0; font-style: italic; } /* Comment */
code > span.ot { color: #007020; } /* Other */
code > span.al { color: #ff0000; font-weight: bold; } /* Alert */
code > span.fu { color: #06287e; } /* Function */
code > span.er { color: #ff0000; font-weight: bold; } /* Error */
code > span.wa { color: #60a0b0; font-weight: bold; font-style: italic; } /* Warning */
code > span.cn { color: #880000; } /* Constant */
code > span.sc { color: #4070a0; } /* SpecialChar */
code > span.vs { color: #4070a0; } /* VerbatimString */
code > span.ss { color: #bb6688; } /* SpecialString */
code > span.im { } /* Import */
code > span.va { color: #19177c; } /* Variable */
code > span.cf { color: #007020; font-weight: bold; } /* ControlFlow */
code > span.op { color: #666666; } /* Operator */
code > span.bu { } /* BuiltIn */
code > span.ex { } /* Extension */
code > span.pp { color: #bc7a00; } /* Preprocessor */
code > span.at { color: #7d9029; } /* Attribute */
code > span.do { color: #ba2121; font-style: italic; } /* Documentation */
code > span.an { color: #60a0b0; font-weight: bold; font-style: italic; } /* Annotation */
code > span.cv { color: #60a0b0; font-weight: bold; font-style: italic; } /* CommentVar */
code > span.in { color: #60a0b0; font-weight: bold; font-style: italic; } /* Information */
  </style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
</head>
<body>
<h1 id="sıvı-mekaniği">Sıvı Mekaniği</h1>
<p>İdeal Gazlar Kanunu (İdeal Gas Law)</p>
<p>Önce bazı terimler. Bir mol (mole) terimi mesela, mol önceden belirli bir molekül sayısıdır. Tutarlı olması için herkesin kabul ettiği bir sayı, özel bir temel parçacığa bağlanmış, bir mol 12 gramlık karbon-12 içindeki atom sayısı [2, sf. 550]. Mole molekül sayısı aynı zamanda ünlü Avagadro sabitidir, <span class="math inline">\(N_A\)</span> ile gösterilir,</p>
<p><span class="math display">\[
N_A = 6.02 x 10^{23} mol^{-1}
\]</span></p>
<p>Yani bir mol içinde üstteki kadar molekül var. Bir materyal içinde kaç mol var hesabı için <span class="math inline">\(n = N / N_A\)</span> kullanabiliriz, <span class="math inline">\(N\)</span> tüm molekül sayısı, <span class="math inline">\(N_A\)</span> bir mol içindeki molekül sayısı, bölüm bize istenen sonucu verir.</p>
<p>Basınç</p>
<p>Peki mikro etkileşimlerden yola çıkarak basınç kavramını türetebilir miyiz acaba? 19'uncu yüzyıl sonlarına doğru bu başarıldı. Basıncın gaz moleküllerinin bir yüzeye çarpmasından ortaya çıktığını hatırlayalım. Bu kuvvet tabii ki Newton kanunundan hareketle,</p>
<p><span class="math display">\[
f = m a = m \frac{\mathrm{d} v}{\mathrm{d} t}
\]</span></p>
<p>Hız <span class="math inline">\(v\)</span>'ye molekül içinde olduğu kabın / yüzey duvarına çarptığında ona dik olan hız diyelim [1]. Bu türevi hesaplamak için, ki birim zamanda hız değişimi gerekiyor, kenarları <span class="math inline">\(L\)</span> uzunluğunda bir küp içinde tek bir gaz molekül olduğunu düşünelim.</p>
<p>Basitleştirme amacıyla diyelim ki bu molekül sürekli küp kutu içinde ileri geri gidip geliyor, bir duvara çarpınca bir süre sonra geri geliyor. Bu molekül bir duvara çarptığında <span class="math inline">\(v\)</span> hızında çarptığında (yani <span class="math inline">\(mv\)</span> momentumuyla) elastik olarak geri sekecektir, ve <span class="math inline">\(-v\)</span> ile tam ters yöne geri gitmeye başlayacaktır.</p>
<div class="figure">
<img src="phy_005_basics_04.png" />

</div>
<p>O zaman her çarpışma için hız değişimi <span class="math inline">\(2v\)</span>, momentum değişimi ise <span class="math inline">\(2mv\)</span> olur.</p>
<p>Tabii aslında eğer daha genel formülize etmek gerekirse bu çarpışma sırasında <span class="math inline">\(\bar{v}\)</span> hızının duvara dik olan bileşeni <span class="math inline">\(v_x\)</span>'yi düşünüyoruz.</p>
<div class="figure">
<img src="phy_005_basics_05.png" />

</div>
<p>Yani momentum değişimi</p>
<p><span class="math display">\[
\Delta p_x = (-m v_x) - (m v_x) = - 2 m v_x 
\]</span></p>
<p>Demek ki duvara transfer edilen momentum <span class="math inline">\(2 m v_x\)</span>.</p>
<p>Birim zaman <span class="math inline">\(\Delta t\)</span>'ye bir molekün iki çarpışma arasında geçen zaman dersek, ve <span class="math inline">\(v_x\)</span> hızında <span class="math inline">\(2L\)</span> yol katedilmişse, <span class="math inline">\(\Delta t = 2 L / v_x\)</span> demektir, ve</p>
<p><span class="math display">\[
F = \frac{\Delta p_x}{\Delta t} = \frac{2 m v_x}{2 L / v_x} = \frac{m v_x^2}{L}
\]</span></p>
<p>Basınç birim alana uygulanan kuvvettir, ve küpün bir kenarının <span class="math inline">\(L^2\)</span> alanında olduğunu düşünürsek,</p>
<p><span class="math display">\[
P = \frac{m v^2}{L^3} = \frac{m v^2}{V}
\]</span></p>
<p><span class="math inline">\(V\)</span>'yi kutunun hacmi olarak aldık, ve <span class="math inline">\(V = L^3\)</span>.</p>
<p>Birden fazla molekülü düşünmek istiyoruz şimdi, mesela bir averaj üzerinden.. Fakat her molekül hem negatif hem pozitif yönde aşağı yukarı aynı miktarda hareket yapar (rasgele hareket olduğu için) ve bu tür bir hareket üzerinden averaj almak bizi sıfır değerine götürür. Bu sebeple ortalamasını almadan önce hızların karesini almak istiyoruz,</p>
<p><span class="math display">\[
\bar{v^2} = \frac{v_1^2 + v_2^2 + ... + v_N^2 }{N} = \frac{\sum_i v_i^2}{N}
\]</span></p>
<p>ve ortalama değeri bulmak için <span class="math inline">\(\sqrt{\bar{v^2}}\)</span> kullanıyoruz. Bu hesaba kök kare ortalaması (root mean square -RMS-) ismi de verilir. Şimdi tüm <span class="math inline">\(N\)</span> moleküller üzerinden bir basınç hesaplamak istersek, <span class="math inline">\(N\)</span> tane molekül, ama belli bir anda sadece Kartezyen kordinat sisteminde sadece üç yönden sadece biri yönünde etki var, o zaman <span class="math inline">\(N\)</span> ile çarpıp 3'e bölmek lazım,</p>
<p><span class="math display">\[
P = \frac{N}{3} \frac{m \bar{v^2}}{V}
\]</span></p>
<p>Bu formül içinde bir kinetik enerji formülasyonu görülebiliyor, averaj kinetik enerjiye <span class="math inline">\(\epsilon = m \bar{v^2} / 2\)</span> dersek, üstteki formülü</p>
<p><span class="math display">\[
PV = \frac{N}{3} m \bar{v^2} = \frac{2}{3} N \epsilon
\]</span></p>
<p>olarak yazabiliriz.</p>
<p>Eğer bu formülü sıcaklık içerek şekilde değiştirmek istiyorsak; biliyoruz ki sisteme eklenen her Joule enerji ve bir derece sıcaklık değişimi arasındaki ilişkiyi <span class="math inline">\(k\)</span> sabiti kontrol eder [5, 29-16] bu sabit <span class="math inline">\(k = 1.38 x 10^{23}\)</span> Joule / Kelvin'dir, o zaman enerjiden sıcaklığa geçiş için <span class="math inline">\(kT\)</span> kullanabiliriz, hatta bir <span class="math inline">\(3/2\)</span> eklenerek üstteki 2/3 iptali amaçlanır,</p>
<p><span class="math display">\[
\epsilon = \frac{3}{2} k T
\]</span></p>
<p>Ve,</p>
<p><span class="math display">\[
PV = \left( \frac{2}{3} N \right) \left( \frac{3}{2} k T \right) = N k T
\]</span></p>
<p>Devam edelim, <span class="math inline">\(n = N / N_A\)</span> olduğunu da biliyoruz ki <span class="math inline">\(N_A = 6.02 x 10^{23}\)</span>, Avagadro'nun sayısı, <span class="math inline">\(n\)</span> örneklemdeki mol sayısı, <span class="math inline">\(N\)</span> ise örneklemdeki tüm moleküller [2, sf. 550],</p>
<p><span class="math display">\[
PV = n N_A k T
\]</span></p>
<p>Tabii bu bizi <span class="math inline">\(R\)</span> denen bir diğer sabite götürüyor, <span class="math inline">\(R = 8.31 J/mol \cdot K\)</span>. Onun <span class="math inline">\(k\)</span> ve <span class="math inline">\(N_A\)</span> ile ilişkisi şöyle,</p>
<p><span class="math display">\[
k = \frac{R}{N_A}
\]</span></p>
<p>O zaman,</p>
<p><span class="math display">\[
PV = n R T
\]</span></p>
<p>İdeal gazlar kanununa erişmiş olduk.</p>
<p>Mol sayısını şöyle ifade edebilirdik,</p>
<p><span class="math display">\[
n = m / w_m
\]</span></p>
<p>ki <span class="math inline">\(m\)</span> gazın kütlesi, <span class="math inline">\(w_m\)</span> ise moleküler ağırlık. Bunları birbirine bölünce doğal olarak mol sayısı ortaya çıkar, <span class="math inline">\(n\)</span>'yi iki üstteki formüle koyunca,</p>
<p><span class="math display">\[
PV = \frac{m}{w_m} R T
\]</span></p>
<p>Bir düzenleme yaparsak,</p>
<p><span class="math display">\[
P = \frac{m}{V} \frac{R}{w_m} T
\]</span></p>
<p><span class="math inline">\(m/V\)</span> yoğunluk, ona <span class="math inline">\(\rho\)</span> diyebiliriz, <span class="math inline">\(R / w_m\)</span> ise evrensel gaz sabiti <span class="math inline">\(R\)</span>'nin gazın moleküler ağırlığına bölünmüş hali, ona yeni bir sabit <span class="math inline">\(R_m\)</span> diyebiliriz, o zaman daha öz</p>
<p><span class="math display">\[
P = \rho R_m T
\]</span></p>
<p>formülü elde edilir.</p>
<p>İç Enerji (Internal Energy)</p>
<p>Daha önce görmüştük, tek atomun ortalama hareketsel kinetik enerjisi sıcaklığa bağlıydı, ona daha önce <span class="math inline">\(\epsilon\)</span> demiştik, şimdi <span class="math inline">\(K_{avg}\)</span> diyelim, ki <span class="math inline">\(K_{avg} = 3/2 k T\)</span>. O zaman, ve <span class="math inline">\(n\)</span> mol miktarında bir örneklemin içinde <span class="math inline">\(n N_A\)</span> molekül olacağı için, örneklemin iç enerjisi <span class="math inline">\(E_{int}\)</span> şöyle hesaplanabilir [2, sf. 564],</p>
<p><span class="math display">\[
E_{int} = (n N_A) K_{avg} = (n N_A) (\frac{3}{2} k T)
\]</span></p>
<p>Daha önce gördük <span class="math inline">\(k = R/N_A\)</span>, üstteki <span class="math inline">\(E_{int}\)</span> içine koyarsak,</p>
<p><span class="math display">\[
E_{int} = \frac{3}{2} n R T
\]</span></p>
<p>Mol Spesifik Isı (Molar Specific Heat of a Gas)</p>
<p>Bir gazın sıcaklık artışına tekabül eden ısı enerjisi (girdisi) faydalı olabilecek bir büyüklüktür, fakat aynı sıcaklık değişimine giden ayrı yollar, farklı ısı hesaplarına sebep verebilir. Değişimin en çok ortaya çıkan iki versiyonu için farklı bir mol spesifik ısı öne sürmek daha iyi olur, bunlardan biri basınç sabit tutulduğu durumdaki, diğeri de hacim sabit tutulduğu durumdaki mol spesifik ısı.</p>
<p><span class="math display">\[
Q = n C_P \Delta T
\qquad (2)
\]</span></p>
<p><span class="math display">\[
Q = n C_V \Delta T
\qquad (1)
\]</span></p>
<p>Üstteki <span class="math inline">\(C_V\)</span> sabit hacimdeki mol spesifik ısı, <span class="math inline">\(C_P\)</span> sabit basınçtaki.</p>
<p>Sabit hacim durumu için <span class="math inline">\(Q = \Delta E_{int}\)</span>, o zaman</p>
<p><span class="math inline">\(\Delta E_{int} = n C_V \Delta T\)</span></p>
<p>Eğer sıcaklıkta değişim yoksa</p>
<p><span class="math inline">\(E_{int} = n C_V T\)</span></p>
<p>Bu denklem tüm ideal gazlar için geçerlidir, ideal gaz derken molekülünde birden fazla atom olan gazlar için.</p>
<p>Basınç sabit tutulduğu durumdaki molar spesifik ısıdan hareket ederek bir ilginç formüle daha ulaşabiliriz; Bu durumda ideal gazın sıcaklığını daha önce olduğu gibi ufak <span class="math inline">\(\Delta T\)</span> kadar arttırdığımızı düşünüyoruz, fakat şimdi eklenen enerji hem gazın sıcaklığını arttıracak, hem de iş yapacak, altta görülen pistonu üste itmek gibi (çünkü basınç sabit dedik, hacim sabit demedik).</p>
<div class="figure">
<img src="phy_005_basics_06.png" />

</div>
<p>Erişmek istediğimiz hem <span class="math inline">\(C_P\)</span> hem <span class="math inline">\(C_V\)</span> içeren bir formül bulmak, o zaman Termodinamiğin İlk Kanunu ile başlayalım,</p>
<p><span class="math display">\[
\Delta E_{int} = Q - W
\]</span></p>
<p><span class="math inline">\(E_{int}\)</span> bir materyelin iç ısısı, ve sadece materyelin o anki iç konumuna bağlı (sıcaklığı, basıncı ve hacmi). <span class="math inline">\(Q\)</span> değişkeni sistemin çevresindekilerle yaptığı ısı alışverisini temsil ediyor, artı değerler materyel ısı çekiyor, negatif ısı veriyor demektir. <span class="math inline">\(W\)</span> ise sistemin yaptığı iş (work). Eğer sistem genişliyorsa mesela iş yapılıyordur, genişleme ya da daralma yoksa <span class="math inline">\(W=0\)</span>.</p>
<p>Üstteki formül içine bildiğimiz diğer formülleri koyabiliriz, mesela (1)'i sokarsak,</p>
<p><span class="math display">\[
n C_V \Delta T = Q - W
\qquad (5)
\]</span></p>
<p>Yapılan iş <span class="math inline">\(W\)</span> hesaplamak için üstteki resmi düşünelim, alt bölmedeki gaz pistonu yukarı doğru iterek iş yapabilir. Bu işin pistonu <span class="math inline">\(\vec{F}\)</span> kuvvetiyle ve <span class="math inline">\(\mathrm{d} \vec{s}\)</span> kadar sonsuz ufak bir değişime uğrattığını düşünelim. Bu değişim çok ufak olduğu için <span class="math inline">\(\vec{F}\)</span>'nin o değişim sırasında sabit olduğunu farz edebiliriz [2, sf. 529]. Bir diğer çıkarsama <span class="math inline">\(\vec{F}\)</span>'nin <span class="math inline">\(p A\)</span>'ya eşit olduğu - basınç <span class="math inline">\(p\)</span> kuvvet bölü alan <span class="math inline">\(A\)</span> ise aynı <span class="math inline">\(p\)</span> ile <span class="math inline">\(A\)</span>'yi çarparsak kuvvete geri geliriz. Diferansiyel yapılan iş</p>
<p><span class="math display">\[
\mathrm{d} W = \vec{F} \cdot \mathrm{d} \vec{s} = (pA) (\mathrm{d} s) = p (A \mathrm{d} s)
\]</span></p>
<p>O zaman <span class="math inline">\(V_i\)</span> ile <span class="math inline">\(V_f\)</span> hacim değişimleri arasında yapılan iş üstteki formülün entegralidir,</p>
<p><span class="math display">\[
W = \int \mathrm{d} W = \int_{V_i}^{V_f} p \mathrm{d} V
\]</span></p>
<p>Bu hesabın detaylarına şimdi girmeyeceğiz, ama baktığımız sabit hacim durumu için üstteki hesap daha basitleşiyor, <span class="math inline">\(W = p \Delta V\)</span>. Ayrıca ideal gaz kanunu <span class="math inline">\(pV = n R T\)</span> olduğu için <span class="math inline">\(p \Delta V = n R \Delta T\)</span> de yazılabilir, o zaman <span class="math inline">\(p \Delta V\)</span> yerine <span class="math inline">\(n R \Delta T\)</span> kullanmak mümkün, (5)'e sokarsak,</p>
<p><span class="math display">\[
n C_V \Delta T = Q - n R \Delta T
\]</span></p>
<p><span class="math inline">\(Q\)</span> ise basınç sabit durumdaki (2) formülünden geliyor zaten,</p>
<p><span class="math display">\[
n C_V \Delta T = n C_P \Delta T - n R \Delta T
\]</span></p>
<p>Her şeyi <span class="math inline">\(n \Delta T\)</span> ile bölersek,</p>
<p><span class="math display">\[
C_V = C_P - R
\]</span></p>
<p>Ya da</p>
<p><span class="math display">\[
C_P - C_V = R
\qquad (4)
\]</span></p>
<p>Bir diğer kullanışlı ilginç sabit</p>
<p><span class="math display">\[
\gamma = C_P / C_V
\qquad (3)
\]</span></p>
<p>oranıdır. Bu oran, politropik (polytrophic) gazlar denen, sabit hacimdeki durumun enerjisinin hesaplamak için faydalı. Tek bir mol için</p>
<p><span class="math display">\[
E_{int} = C_V T
\]</span></p>
<p>ile başlarsak, ve <span class="math inline">\(T = p / R\rho\)</span> formülünü <span class="math inline">\(T\)</span>'ye sokunca [3, sf. 295],</p>
<p><span class="math display">\[
E_{int} = \frac{C_V}{R} \frac{p}{\rho}
\]</span></p>
<p>Gruplamayı bu şekilde yaptık çünkü birazdan <span class="math inline">\(C_V/R\)</span> yerine başka bir formül bulacağız. Devam edelim (3)'ten hareketle <span class="math inline">\(\gamma C_V = C_P\)</span> diyebiliriz. Bu formülü <span class="math inline">\(C_P\)</span> için (4)'ye koyalım,</p>
<p><span class="math display">\[
\gamma C_V - C_V = R \implies C_V(\gamma-1) = R \implies \frac{C_V}{R} =
\frac{1}{\gamma-1}
\]</span></p>
<p>Bu sonuç iki üstteki ilk terim ile uyumlu, o zaman</p>
<p><span class="math display">\[
E_{int} = \frac{p}{\rho (\gamma - 1)}
\]</span></p>
<p>Bu form politropik ideal gazların konum formülü (equation of state for an ideal polytropic gas) olarak biliniyor.</p>
<p>Gazlar, Sıvılar, Hava Dinamiği</p>
<p>Süreklilik Denklemi</p>
<p>Farklı noktalarda boyutları farklı olan bir tüp içinde istikrarlı akış içindeki bir sıvının <span class="math inline">\(v\)</span> ve <span class="math inline">\(A\)</span> ifadelerini birbiriyle ilintilendiren bir formül kurmak istiyoruz. Bir <span class="math inline">\(t\)</span> zamanından başlayarak <span class="math inline">\(\Delta t\)</span> kadar süre içindeki tüpün solunda oluşan hacim ve bu hacmi dışarı itmesi gereken, eğer sıvı sıkıştırılamaz ise, sağda eşit bir hacim vardır. Soldan <span class="math inline">\(\Delta V\)</span> girmişse sağdan <span class="math inline">\(\Delta V\)</span> çıkmalıdır.</p>
<div class="figure">
<img src="phy_045_flight_01.png" />

</div>
<p>Genel bağlamda <span class="math inline">\(\Delta x = v \Delta t\)</span> ise,</p>
<p><span class="math display">\[
\Delta V = A \Delta x = A v \Delta t
\]</span></p>
<p>Şimdi tüpün solu ve sağı özelinde,</p>
<p><span class="math display">\[
\Delta V = A_1 v_1 \Delta t = A_2 v_2 \Delta t
\]</span></p>
<p><span class="math display">\[
A_1 v_1 = A_2 v_2
\]</span></p>
<p>Üsttekine süreklilik denklemi adı veriliyor.</p>
<p>Bu denklemi</p>
<p><span class="math display">\[
R_V = A v = \textrm{sabit}
\]</span></p>
<p>olarak ta yazabiliriz, çünkü süreklilik denklemi herhangi iki nokta için doğru olmalıdır, o zaman üstteki ifade de geçerlidir. <span class="math inline">\(R_V\)</span>'ye hacim akış oranı denir.</p>
<p>Ek olarak sıvının yoğunluğu her yerde eşit ise, mesela <span class="math inline">\(\rho\)</span> diyelim, o zaman</p>
<p><span class="math display">\[
R_m = \rho R_v = \rho A v = \textrm{sabit}
\qquad (3)
\]</span></p>
<p>sonucuna da varılabilir [9, sf. 399].</p>
<p>Bernoulli Deklemi</p>
<p>İstikrarlı akış halindeki bir sıvıyı düşünelim, alttaki resimdeki gibi yandan görülen bir tüpte / boruda akıyor. Diyelim ki 1. resim ile 2. resim arasında geçen zaman <span class="math inline">\(\Delta t\)</span> ve o zaman içinde koyu mavi olan bölüm kadar sıvı hacmi yer değiştiriyor [8, sf 402].</p>
<div class="figure">
<img src="phy_045_flight_02.png" />

</div>
<p>Bu değişimin tüp sonunda yeşil bölge kadar hacim değişikliğine yol açar diyelim, ve önemli bir nokta iki hacim birbirine eşittir. Eğer 1. resimdeki sıvının girişteki yükseklik, hız, ve basıncı <span class="math inline">\(y_1,v_1,p_1\)</span> ile temsil ediliyorsa, 2. resimde diğer uçtaki <span class="math inline">\(y_2,v_2,p_2\)</span> diyelim, bu değişkenler</p>
<p><span class="math display">\[
p_1 + \frac{1}{2} \rho v_1^2 + \rho g y_1 =
p_2 + \frac{1}{2} \rho v_2^2 + \rho g y_2 
\qquad (1)
\]</span></p>
<p>formülü ile birbiriyle bağlıdır, ki <span class="math inline">\(\rho\)</span> sıvı yoğunluk sabiti. Üstteki denklemi</p>
<p><span class="math display">\[
p + \frac{1}{2} \rho v^2 + \rho g y = \textrm{bir sabit}
\qquad (2)
\]</span></p>
<p>olarak ta yazabiliriz. Bu son formül Bernoulli'nin formülüdür, onun daha yaygın bilinen formudur.</p>
<p>Formüle erişmek için iş-kinetik enerji teorisinden başlayabiliriz,</p>
<p><span class="math display">\[
W = \Delta K
\]</span></p>
<p>Yapılan iş kinetik enerjideki değişime eşittir. Sıvı için kinetik enerji değişimi sıvının tüp başında ve sonundaki hızı ile alakalı olmalıdır [9, sf. 403],</p>
<p><span class="math display">\[
\Delta K = \frac{1}{2} \Delta m v_2^2 - \frac{1}{2} \Delta m v_1^2 
\]</span></p>
<p>ki <span class="math inline">\(\Delta m\)</span> tüpün başında <span class="math inline">\(\Delta t\)</span> anında içeri giren sıvı kütlesi. Onu <span class="math inline">\(\Delta m = \rho \Delta V\)</span> olarak ta yazabiliriz ki <span class="math inline">\(\Delta V\)</span> aynı zaman aralığında giren sıvı hacmi.</p>
<p><span class="math display">\[
= \frac{1}{2} \rho \Delta V(v_2^2 - v_1^2)
\]</span></p>
<p>Şimdi basıncı dahil edelim, bu da bir kuvvet, tüpün başında pozitif iş yapıyor, sonunda içerideki tüm sıvının kütlesi üzerinden ters yönde iş yapıyor, genel olarak</p>
<p><span class="math display">\[
F \Delta x  = (pA)(\Delta x) = p(A\Delta x) = p \Delta V
\]</span></p>
<p>denebilir, o zaman baştaki iş <span class="math inline">\(p_1 \Delta V\)</span>, sondaki iş <span class="math inline">\(p_2 \Delta V\)</span>, toplam</p>
<p><span class="math display">\[
W_p = -p_2 \Delta V + p_1 \Delta V
\]</span></p>
<p><span class="math display">\[
= - (p_2-p_1) \Delta V
\]</span></p>
<p>Yerçekimin yaptığı iş negatiftir, <span class="math inline">\(W_g\)</span> diyelim, kuvvet çarpı yer değişikliği. Kuvvet <span class="math inline">\(\Delta m g\)</span>, yer değişikliği <span class="math inline">\(y_2-y_1\)</span>.</p>
<p><span class="math display">\[
W_g = -\Delta m g (y_2 - y_1)
\]</span></p>
<p><span class="math display">\[
= -\rho g \Delta V (y_2-y_1)
\]</span></p>
<p>Hepsini bir araya koyarsak, yapılan iş eşittir kinetik enerji değişimi üzerinden,</p>
<p><span class="math display">\[
W = W_g + W_p = \Delta K
\]</span></p>
<p><span class="math display">\[
-\rho g \Delta V(y_2-y_1) - \Delta V(p_2-p_1) = 
\frac{1}{2} \rho \Delta V(v_2^2 - v_1^2)
\]</span></p>
<p>Tekrar düzenlersek (1)'e erisebiliriz. (2) denklemi (1)'e bakmanın bir diğer yönü, çünkü aslında (2) diyor ki basınç <span class="math inline">\(P\)</span> artı kinetik enerji <span class="math inline">\(\frac{1}{2} \rho v^2\)</span> artı yerçekimsel potansiyel enerji yoğunluğu <span class="math inline">\(\rho g y\)</span>'yi tüp akışındaki herhangi iki noktada hesaplarsak birbirlerine eşit olmalılar. O zaman, <span class="math inline">\(p + \frac{1}{2} \rho v^2 + \rho g y\)</span> formülü her noktada aynı olacağına göre bu ifadenin bir sabite eşit olduğu da söylenebiliyor. Yani</p>
<p><span class="math display">\[
p + \frac{1}{2} \rho v^2 + \rho g y = \textrm{bir sabit}
\]</span></p>
<p>oluyor. Diğer bir yönden bakarsak, üstteki formüle bir enerji denklemi de denebilir. Tüm formülü <span class="math inline">\(\rho\)</span> ile bölersek,</p>
<p><span class="math display">\[
\frac{p}{\rho} + \frac{1}{2} v^2 + gh = \textrm{sabit}
\]</span></p>
<p>Buradaki <span class="math inline">\(p / \rho\)</span> basınç enerjisi, <span class="math inline">\(\frac{1}{2}v^2\)</span> kinetik enerji, <span class="math inline">\(gy\)</span> ise potansiyel enerji. Bir sıvı (ya da aerodinamik durumunda hava) ögesi, parçacığı bir tüpte akarken toplam enerjisinin muhafaza eder.</p>
<p>Bir hava taşıtının etrafından akan hava durumunda öğelerin dikey yer değişimi genellikle çok küçüktür o zaman yok sayılabilirler, bu durumda Bernoulli denklemi</p>
<p><span class="math display">\[
p + \frac{1}{2} \rho v^2 = \textrm{sabit}
\]</span></p>
<p>formuna indirgenebilir [7, sf 97]. <span class="math inline">\(\frac{1}{2}\rho v^2\)</span> terimine dinamik basınç (dynamic pressure) ismi de veriliyor, bu terim birim hacimdeki ve <span class="math inline">\(\rho\)</span> yoğunluğundaki havaya <span class="math inline">\(v\)</span>'ye hızlandırılınca eklenen kinetik enerjiyi temsil ediyor.</p>
<p>Basınç Katsayısı (Pressure Coefficient)</p>
<p>Aerodinamikte bazı öğeleri tekil boyutsuz sayılara indirgemek faydalı olabiliyor. Mesela eğer bir kanat kesidi (airfoil) etrafındaki havanın kesite nasıl basınç uyguladığına bakıyorsak, basınç katsayısı <span class="math inline">\(C_p\)</span> burada faydalı olabiliyor, örnek için [9], <span class="math inline">\(C_p\)</span>'yi şöyle tanımlıyoruz,</p>
<p><span class="math display">\[
C_p \equiv \frac{p - p_\infty}{\frac{1}{2} \rho_\infty v_\infty^2}
\]</span></p>
<p>ki <span class="math inline">\(p_\infty\)</span> incelenen parçanın dışında kalan havanın normal basıncı, <span class="math inline">\(v_\infty\)</span> hızı, <span class="math inline">\(\rho_\infty\)</span> ise o havanın yoğunluğu.</p>
<p>Denkleme yakından bakarsak olabilecek en az <span class="math inline">\(v=0\)</span> ile <span class="math inline">\(C_p\)</span>'nin olabileceği en büyük değer 1'dir. Akışın olmadığı noktaları tıkanıklık bölgeleri (stagnation point) ismi verilir. Akışın <span class="math inline">\(p &lt; p_\infty\)</span> bölgelerinde ise <span class="math inline">\(C_p\)</span> negatif olacaktır.</p>
<p>Helikopter</p>
<p>Bir helikopterin pervanesi dönerken üstteki hava parçacıklarını alıp aşağı doğru iter. Olanları sanki bir tüp içinde sıvı akışıymış gibi görebiliriz, ama ufak bir fark var, altta dikey çizgiyle gösterilen (yandan bakış) pervane sıvıya, daha doğrusu havaya bir enerji ekler.</p>
<div class="figure">
<img src="phy_045_flight_03.png" />

</div>
<p>Bu sebeple bir enerji hesabı yapmak istiyorsak Bernoulli denklemini iki bölgeye ayrı ayrı uygulamamız gerekir. Pervane öncesi, ve sonrası [8, sf. 66].</p>
<p><span class="math display">\[
p_0 + \frac{1}{2} \rho V^2 = p_1 + \frac{1}{2} \rho V_0^2
\]</span></p>
<p>Ve</p>
<p><span class="math display">\[
p_2 + \frac{1}{2} \rho V_0^2 = p_0 + \frac{1}{2} \rho V_s^2
\]</span></p>
<p>Değişkenlerin ne olduğunu açıklamak gerekirse pervane diskine girmeden önce hava heryerde birörnek <span class="math inline">\(V\)</span> hızında ve <span class="math inline">\(p_0\)</span> basıncına sahip. Diske yaklaştığında hava <span class="math inline">\(V_0\)</span> hızına getiriliyor ve basıncı <span class="math inline">\(p_1\)</span>'e düşüyor. Disk üzerinde onun uyguladığı enerji ile basınç <span class="math inline">\(p_2\)</span>'ye arttırılıyor ama süreklilik bağlamında hızının çok fazla artışı mümkün değil. Disk arkasında, tüpün ikinci bölümünde hava genişliyor, basınç <span class="math inline">\(p_0\)</span>'ye dönüyor, bu noktada hızı <span class="math inline">\(V_s\)</span>.</p>
<p>Şimdi üstteki denklemleri şu şekilde yazarsak,</p>
<p><span class="math display">\[
p_1 + \frac{1}{2} \rho V_0^2 = p_0 + \frac{1}{2} \rho V^2
\]</span></p>
<p><span class="math display">\[
p_2 + \frac{1}{2} \rho V_0^2 = p_0 + \frac{1}{2} \rho V_s^2
\]</span></p>
<p>ve bir üstteki denklemi iki üstteki denklemden çıkartırsak,</p>
<p><span class="math display">\[
\left(p_2 + \frac{1}{2} \rho V_0^2 \right) - 
\left(p_1 + \frac{1}{2} \rho V_0^2 \right) = 
\left(p_0 + \frac{1}{2} \rho V_s^2 \right) - 
\left(p_0 + \frac{1}{2} \rho V^2 \right)
\]</span></p>
<p>Basitleştirince,</p>
<p><span class="math display">\[
p_2 - p_1 = \frac{1}{2} \rho (V_s^2 - V^2)
\qquad (4)
\]</span></p>
<p>Devam edelim, daha önce (3)'te gördük ki, eğer alan için <span class="math inline">\(S\)</span>, hız için <span class="math inline">\(V_0\)</span> kullanırsak,</p>
<p><span class="math display">\[
R_m = \rho S V_0
\]</span></p>
<p>Momentum kütle çarpı hızdır, momentum artışı ise diske giren kütle artış oranı çarpı hız olarak temsil edilebilir, o zaman biraz önce gördüğümüz <span class="math inline">\(V_s-V\)</span> hız artışının ima ettiği momentum artışı üstteki eşitliğin sol tarafında <span class="math inline">\(R_m (V_s - V)\)</span>. Tüm formüle uygulayınca</p>
<p><span class="math display">\[
R_m (V_s - V) = \rho S V_0  (V_s - V)
\]</span></p>
<p>Üstteki eşitliğin sol tarafına itiş kuvveti (thrust) de denebilir. Yani <span class="math inline">\(T\)</span>,</p>
<p><span class="math display">\[
T = \rho S V_0  (V_s - V)
\]</span></p>
<p>olur. Değişik bir açıdan bakarsak itiş <span class="math inline">\(T\)</span> diskin iki tarafındaki basınç farkından da hesaplanabilir, basınç çarpı alan eşittir kuvvet üzerinden,</p>
<p><span class="math display">\[
T = S (p_2 - p_1)
\]</span></p>
<p>Şimdi (4)'e dönelim. Eğer (4)'daki ifadeyi üstteki formüle <span class="math inline">\(p_2-p_1\)</span>'den sokarsak, ve her iki <span class="math inline">\(T\)</span>'yi birbirine eşitlersek,</p>
<p><span class="math display">\[
\frac{1}{2} \rho S (V_s^2 - V^2) = \rho S V_0 (V_s - V)
\]</span></p>
<p>Basitleştirmek için</p>
<p><span class="math display">\[
\frac{1}{2} \rho S (V_s - V)(V_s + V) = \rho S V_0 (V_s - V)
\]</span></p>
<p><span class="math display">\[
V_0 = \frac{1}{2} (V_s + V)  
\qquad (5)
\]</span></p>
<p>Helikopter Asılı Dururken</p>
<p><span class="math inline">\(W\)</span> ağırlığındaki bir helikopterin askıda kalması için ne kadar güç gerekir? Bir helikopterin askıda kalması için onun ağırlığına eş büyüklükte bir itiş kuvveti olmalı. 1'inci itiş formülünden hareketle</p>
<p><span class="math display">\[
W = T = \rho S V_0  (V_s - V)
\]</span></p>
<p>Hareket ettirilen hava hızı <span class="math inline">\(V = 0\)</span> olacak, pervane alanı dışında kalan havanın hızını yok sayıyoruz.</p>
<p>Bu durumda, ve pervane alanı <span class="math inline">\(A\)</span> diyerek</p>
<p><span class="math display">\[
W = \rho A V_0 V_s
\]</span></p>
<p>Diğer yandan (5)'i alırsak, ve <span class="math inline">\(V=0\)</span>,</p>
<p><span class="math display">\[
V_0 = \frac{1}{2} V_s
\]</span></p>
<p>Ya da</p>
<p><span class="math display">\[
V_s = 2 V_0
\]</span></p>
<p>Bunu alıp <span class="math inline">\(W\)</span> formülüne sokalım,</p>
<p><span class="math display">\[
W = 2 \rho A V_0^2
\]</span></p>
<p>Ya da</p>
<p><span class="math display">\[
V_0 = \sqrt{W / 2 \rho A} 
\qquad (6)
\]</span></p>
<p>Şimdi uygulananması gereken gücü düşünelim, güç tanımı birim zamandaki enerji aktarımıdır. Enerji nedir? Üstteki durumda enerji kinetik enerjidir. Birim zamanda hız pervane dışında <span class="math inline">\(V\)</span>, enerji ise <span class="math inline">\(\frac{1}{2}V^2\)</span>, pervane enerji eklemesi sonucu <span class="math inline">\(\frac{1}{2} V_s^2\)</span>. Yani enerji eklemesi <span class="math inline">\(1/2(V_s^2 - V^2)\)</span>. Birim zamandaki kütle farkı <span class="math inline">\(R_m = \rho S V_0\)</span> demiştik, hepsini bir araya koyarsak,</p>
<p><span class="math display">\[
P = R_E = \rho S V_0 \frac{1}{2} (V_s^2 - V^2)
\]</span></p>
<p>Bu formül birim zamandaki havanın kinetik enerjisindeki artışı gösteriyor, yani uygulanacak güç <span class="math inline">\(P\)</span>'yi gösteriyor. Basitleştirelim, <span class="math inline">\(V=0\)</span> olacak, <span class="math inline">\(V_s = 2 V_0\)</span>, alan <span class="math inline">\(S=A\)</span>,</p>
<p><span class="math display">\[
= \rho A V_0^3 \frac{1}{2} 2^2 V_0^2
\]</span></p>
<p><span class="math display">\[
= 2 \rho A V_0^3
\]</span></p>
<p>(6)'daki <span class="math inline">\(V_0\)</span>'yu buraya sokarsak,</p>
<p><span class="math display">\[
= 2 \rho A \left( \frac{W}{ 2 \rho A} \right)^{3/2}
\]</span></p>
<p><span class="math display">\[
P = \sqrt{ \frac{W^3}{2 \rho A} }
\]</span></p>
<p>ki <span class="math inline">\(\rho\)</span> standart deniz seviyesi hava yoğunluğu. Demek ki diske uygulanması gereken güç budur.</p>
<p>Dikkat; üstteki hesaplar uygulanan gücün tamamının pervaneye aktarılabildiğini varsayıyor. Pratikte bu doğru olmayabilir, pervane şekli, ve diğer sebeplerden uygulanan güçte kayıp olabilir. Hesaplar idealize ortamdaki hesaplardır yani, kabaca akıl yürütmek için faydalıdır. İyi bir başlangıç noktası olacaklardır.</p>
<p>Örnek</p>
<p>Bir helikopter düşünelim, ağırlığı <span class="math inline">\(W = 24000\)</span> Newton olsun, disk alanı <span class="math inline">\(A = 176.7\)</span> <span class="math inline">\(m^2\)</span>. Deniz seviyesi hava yoğunluğu <span class="math inline">\(\rho = 1.226\)</span> <span class="math inline">\(kg \cdot m^{-3}\)</span> üzerinden helikopteri havada tutmak için gereken güç nedir?</p>
<div class="sourceCode"><pre class="sourceCode python"><code class="sourceCode python">rho0 <span class="op">=</span> <span class="fl">1.226</span>
W <span class="op">=</span> <span class="dv">24000</span>
A <span class="op">=</span> <span class="fl">176.7</span>
<span class="bu">print</span> ( np.sqrt( W<span class="op">**</span><span class="dv">3</span> <span class="op">/</span> (<span class="dv">2</span> <span class="op">*</span> rho0 <span class="op">*</span> A)  ), <span class="st">&#39;Watt&#39;</span>  )  </code></pre></div>
<pre><code>178623.4013246838 Watt</code></pre>
<p>Birimlerin doğru olduğunu kontrol edebilirsiniz. Newton <span class="math inline">\(kg \cdot m \cdot s^{-2}\)</span>, Joule <span class="math inline">\(kg \cdot m^2 \cdot s^{-2}\)</span>. Üstteki hesaplar <span class="math inline">\(kg \cdot m \cdot s^{-3}\)</span> verecek, yani Joule / saniye, yani enerji bölü saniye ki bu da Watt tanımı.</p>
<p>Örnek</p>
<p>Ufak bir helikopter düşünelim, ağırlığı <span class="math inline">\(W = 1.22\)</span> kg olsun, disk alanı <span class="math inline">\(A = 0.18\)</span> <span class="math inline">\(m^2\)</span>. Helikopteri havada tutmak için gereken güç nedir?</p>
<p>Dikkat kg verildi, ama Newton lazım, önce <span class="math inline">\(9.8 m \cdot s^{-2}\)</span> ile çarpmak gerekli.</p>
<div class="sourceCode"><pre class="sourceCode python"><code class="sourceCode python">rho0 <span class="op">=</span> <span class="fl">1.226</span>
W <span class="op">=</span> <span class="fl">1.22</span><span class="op">*</span><span class="fl">9.8</span>
A <span class="op">=</span> <span class="fl">0.18</span>
<span class="bu">print</span> ( np.sqrt( W<span class="op">**</span><span class="dv">3</span> <span class="op">/</span> (<span class="dv">2</span> <span class="op">*</span> rho0 <span class="op">*</span> A)  )  )  </code></pre></div>
<pre><code>62.22750295064798</code></pre>
<p>Örnek</p>
<p>100 kg yükü 3 <span class="math inline">\(m\)</span> pervane yarıçapı ile taşımak için ne kadar güç gerekir?</p>
<div class="sourceCode"><pre class="sourceCode python"><code class="sourceCode python">rho0 <span class="op">=</span> <span class="fl">1.226</span>
W <span class="op">=</span> <span class="dv">100</span> <span class="op">*</span> <span class="fl">9.8</span>
r <span class="op">=</span> <span class="fl">3.0</span>
A <span class="op">=</span> np.pi <span class="op">*</span> r<span class="op">**</span><span class="dv">2</span>
<span class="bu">print</span> ( np.sqrt( W<span class="op">**</span><span class="dv">3</span> <span class="op">/</span> (<span class="dv">2</span> <span class="op">*</span> rho0 <span class="op">*</span> A)  ), <span class="st">&#39;Watt&#39;</span>  ) </code></pre></div>
<pre><code>3684.5350274555626 Watt</code></pre>
<p>Euler ve Lagrange, Materyel Türev</p>
<p>Euler ve Lagrange bakış açısı arasındaki farklarla başlayalım. Bu iki bakış açısı bir sıvının dinamiğini nasıl incelediğimiz ile alakalı. Eğer bir nehirdeki kirlilik yoğunluğunu ölçüyorsak mesela, bunu herhangi bir <span class="math inline">\(x,y,z\)</span> noktasında yapabiliriz, ve diyelim ki kirlilik belli bir yerde hiç değişmiyor, ertesi gün gelsek aynı yerde aynı ölçümü alıyoruz [11, sf 78]. Bu yere bağımlı Euler açısı.</p>
<p>Fakat farklı yerlerde farklı ölçümler olabilir, mesela nehir boyunca bir kayık içinde sabit hızda gidersek yoğunluk lineer oranda artıyor. Bu durumda pir paket sıvıyı takip ettiğimizi düşünebiliriz, o paketin açısından elde edilen ölçümler Lagrange bakış açısıdır.</p>
<p>İki bakış açısı arasında gidip gelmenin yolu materyel türev. Böylece Euler bazındaki değişim kullanılarak Lagrange tarifi yapılabiliyor. Bu önemli çünkü ölçümler çoğunlukla Euler formatında düşünülür (bir yerde duran ölçüm aleti idare etmesi ve temsili daha rahat bir kavramdır), ayrıca matematik Euler ortamında biraz daha kolay manipüle edilebilir hale geliyor [12].</p>
<p>Lagrange ile bir parçacık hayal ediyoruz, onu tanımlamanın bir yolu <span class="math inline">\(t=0\)</span> anında nerede olduğu. Daha sonra bu başlangıç noktasındaki sıvı paketinin hangi yolu takip ettiğini <span class="math inline">\(\bar{r}(t)\)</span> ile tarif ediyoruz, ki <span class="math inline">\(\bar{r}(t)\)</span> parametrik bir eğri olarak alabiliriz, <span class="math inline">\(r = ( x(t), y(t), z(t) )\)</span>. Eğer bir başlangıç noktasını <span class="math inline">\(a\)</span> olarak tanımlarsak bu başlangıcın ve yol denkleminin bir parçacığı tarif ettiğini düşünebiliriz,</p>
<div class="figure">
<img src="phy_050_cons_02.png" />

</div>
<p>Herhangi bir ölçümü alalım [13], biraz önce kirlilik örneği verdik, bu sıcaklık ta olabilirdi, ölçüm <span class="math inline">\(F(t,x,y,z)\)</span> olsun, <span class="math inline">\(t\)</span> anında ve <span class="math inline">\(x,y,z\)</span> noktasında yapılan ölçüm, bu ölçüme Calculus'un Zincirleme Kuralını uygularsak, değişim oranını materyel türev <span class="math inline">\(D F / Dt\)</span>'yi nasıl elde edebileceğimizi görebiliriz,</p>
<p><span class="math display">\[
\frac{D F}{D t} =
\frac{\partial F}{\partial t} +
\frac{\partial F}{\partial x} \frac{\partial x}{\partial t} + 
\frac{\partial F}{\partial y} \frac{\partial y}{\partial t} + 
\frac{\partial F}{\partial z} \frac{\partial z}{\partial t} 
\]</span></p>
<p><span class="math inline">\((\frac{\partial x}{\partial t}, \frac{\partial y}{\partial t},\frac{\partial z}{\partial t})\)</span> hız olarak görülebilir, ona <span class="math inline">\(\bar{u} = (u,v,w)\)</span> vektörü diyelim,</p>
<p><span class="math display">\[
\frac{D F}{D t} =
\frac{\partial F}{\partial t} +
\frac{\partial F}{\partial x} u + 
\frac{\partial F}{\partial y} v + 
\frac{\partial F}{\partial z} w 
\]</span></p>
<p>Ayrica <span class="math inline">\((\frac{\partial F}{\partial x},\frac{\partial F}{\partial y},\frac{\partial F}{\partial z})\)</span> gradyan vektoru <span class="math inline">\(\nabla F\)</span>,</p>
<p><span class="math display">\[
\frac{\partial F}{\partial t} + \bar{u} \cdot \nabla F
\]</span></p>
<p>Burada <span class="math inline">\(\frac{\partial F}{\partial t}\)</span> ölçülen <span class="math inline">\(F\)</span>'nin tek, sabit bir yerde zamana göre değişimidir. Bu terime yapılan ekler hareket halindeki parçanın ek olarak göreceği ölçüm değişim oranı olacaktır.</p>
<p>Alınan türev bir operatör olarak görülebilir,</p>
<p><span class="math display">\[
\frac{D ()}{D t} = \frac{\partial () }{\partial t} + \bar{u} \cdot \nabla ()
\]</span></p>
<p>Üzerinde operatör uygulanan <span class="math inline">\(()\)</span> içine gider, <span class="math inline">\(F\)</span> için</p>
<p><span class="math display">\[
\frac{D F}{D t} = \frac{\partial F}{\partial t} + \bar{u} \cdot \nabla F
\]</span></p>
<p>ile önceki formüle eriştik.</p>
<p>Şimdi ilginç bir noktaya geldik, süreklilik denklemi (1)'i, <span class="math inline">\(\rho\)</span> ölçümü üzerinde materyel türev uygulanmış formu olarak görmek mümkün,</p>
<p><span class="math display">\[
\frac{D \rho}{D t} + \rho \nabla \cdot \bar{u} = 0
\]</span></p>
<p>İlginç bir diğer bakış açısı Anderson kitabından [16, sf. 43]. Hız <span class="math inline">\(x,y,z\)</span> noktasında <span class="math inline">\(t\)</span> anındaki <span class="math inline">\(u,v,w\)</span> hız vektörü</p>
<p><span class="math display">\[
u = u(x,y,z,t)
\]</span></p>
<p><span class="math display">\[
v = u(x,y,z,t)
\]</span></p>
<p><span class="math display">\[
w = u(x,y,z,t)
\]</span></p>
<p>ile gösteriliyor olsun, ve bu nokta ve zamandaki yoğunluk <span class="math inline">\(\rho\)</span> ise</p>
<p><span class="math display">\[
\rho = \rho(x,y,z,t)
\]</span></p>
<p>Ufak sıvı hacimlerine bakıyoruz, ve <span class="math inline">\(t_1\)</span> anında 1 noktasındaki öğenin yoğunluğu</p>
<p><span class="math display">\[
\rho_1 = \rho(x_1,y_1,z_1,t_1)
\]</span></p>
<div class="figure">
<img src="phy_050_cons_04.png" />

</div>
<p>Daha sonraki bir <span class="math inline">\(t_2\)</span> anında aynı sıvı öğesi 2 noktasına gitti diyelim, bu noktada yoğunluk</p>
<p><span class="math display">\[
\rho_2 = \rho(x_2,y_2,z_2,t_2)
\]</span></p>
<p>Şimdi 1 noktası etrafında 2 noktasına doğru bir Taylor açılımı yapabiliriz, yüksek dereceli diğer terimler (high-order terms) HOT ile belirterek,</p>
<p><span class="math display">\[
\rho_2 =
\rho_1 + \left( \frac{\partial \rho}{\partial x}  \right)_1 (x_2-x_1) +
\left( \frac{\partial \rho}{\partial y}  \right)_1 (y_2-y_1) +
\left( \frac{\partial \rho}{\partial z}  \right)_1 (z_2-z_1) +
\left( \frac{\partial \rho}{\partial t}  \right)_1 (t_2-t_1) +
HOT
\]</span></p>
<p><span class="math inline">\(\rho_1\)</span> terimini sol tarafa geçirip her sey <span class="math inline">\(t_2-t_1\)</span> ile bolersek ve HOT'yi yoksayarsak,</p>
<p><span class="math display">\[
\frac{\rho_2-\rho_1}{t_2-t_1} =
\left( \frac{\partial \rho}{\partial x}  \right)_1 \frac{(x_2-x_1)}{t_2-t_1} +
\left( \frac{\partial \rho}{\partial y}  \right)_1 \frac{(y_2-y_1)}{t_2-t_1} +
\left( \frac{\partial \rho}{\partial z}  \right)_1 \frac{(z_2-z_1)}{t_2-t_1} +
\left( \frac{\partial \rho}{\partial t}  \right)_1
\qquad (3)
\]</span></p>
<p>Eşitliğin sol tarafına dikkat edersek bu sıvının 1 noktasından 2 noktasına giderken deneyimlediği zamanda ortalama değişim değil midir? Limite giderken yani <span class="math inline">\(t_2\)</span> zamanı <span class="math inline">\(t_1\)</span>'e sonsuz yaklaştırılırken,</p>
<p><span class="math display">\[
\lim_{t_2 \to t_1} \frac{\rho_2-\rho_1}{t_2-t_1} = \frac{D\rho}{D t}
\]</span></p>
<p>ki burada <span class="math inline">\(D\rho/D t\)</span> sembolü yoğunluğun 1 noktasından geçerken yaşadığı <em>anlık</em> değişimdir.</p>
<p>Yaygın adlandırma kuralları bu sembole maddi, materyel türev (substantial derivative) <span class="math inline">\(D/Dt\)</span> adını verir. Dikkat edelim <span class="math inline">\(D\rho/Dt\)</span> yoğunluğun sıvı öğesi hareket ederken zamana göre değişim oranıdır. Gözlerimiz o sıvı paketine kitlenmiş durumdadır, onu izlemekteyiz, ve 1 noktasında geçerken onun yoğunluğunun değişimini raporlamak istiyoruz. Bu rapor <span class="math inline">\((\partial \rho / \partial t)_1\)</span>'den farklı, burada sabit 1 noktasındaki yoğunluğun zamana göre değişim oranını raporluyoruz. Bu durumda gözler 1 noktasına kitlenmiş durumda, sadece orada olup bitenlerle ilgileniyoruz.</p>
<ol start="3" style="list-style-type: decimal">
<li>denklemine dönersek, alttakilerin doğru olduğunu bildiğimize göre,</li>
</ol>
<p><span class="math display">\[
\lim_{t_2 \to t_1} \frac{x_2 - x_1}{t_2 - t_1} \equiv u
\]</span></p>
<p><span class="math display">\[
\lim_{t_2 \to t_1} \frac{y_2 - y_1}{t_2 - t_1} \equiv v
\]</span></p>
<p><span class="math display">\[
\lim_{t_2 \to t_1} \frac{z_2 - z_1}{t_2 - t_1} \equiv w
\]</span></p>
<p>o zaman (3) denkleminin tamamını <span class="math inline">\(t_2 \to t_1\)</span> ile limite götürdüğümüzde</p>
<p><span class="math display">\[
\frac{D\rho}{D t} =
u \frac{\partial \rho}{\partial x} + 
v \frac{\partial \rho}{\partial y} + 
w \frac{\partial \rho}{\partial z} + 
\frac{\partial \rho}{\partial t} 
\]</span></p>
<p>ifadesini elde ederiz. Bu ifadeyi genelleştirerek bir operatör haline de getirebiliriz,</p>
<p><span class="math display">\[
\frac{D}{D t} =
u \frac{\partial }{\partial x} + 
v \frac{\partial }{\partial y} + 
w \frac{\partial }{\partial z} + 
\frac{\partial \rho}{\partial t} 
\]</span></p>
<p>Kütle Muhafazası, Süreklilik Formülü (Continuity Equation)</p>
<p>Ufak bir kutu ya da hacim ögesi hayal edelim [13, 16 sf. 50, 17 sf. 10, 19 sf. 404, 21 sf 95, 20 sf. 9], kenarları çok küçük <span class="math inline">\(\Delta x\)</span>, <span class="math inline">\(\Delta y\)</span>, <span class="math inline">\(\Delta z\)</span> boyutlarında, ve bu kutu uzayda sabitlenmiş, içinden sıvı akıyor. Sabitlenmiş bir noktada olanlara baktığımız için bu Euler bakış açısı, detaylarını ileride göreceğiz. Neyse, şimdi sadece <span class="math inline">\(x\)</span> yönündeki kütle değişimine bakalım,</p>
<div class="figure">
<img src="phy_050_cons_03.png" />

</div>
<p>Sıvının akış hızı <span class="math inline">\(u(x,y,z) = (u,v,w)\)</span>, ve yoğunluğu <span class="math inline">\(\rho\)</span> olsun. Birim zamanda içeri akan net kütleyi giren eksi çıkan kütle olarak hesaplayacağız. Bu zamanda <span class="math inline">\(x\)</span> yönünde akış kenarları <span class="math inline">\(\Delta y\)</span>, <span class="math inline">\(\Delta z\)</span> ve <span class="math inline">\(u(x,y,z)\)</span> (ufak dik duran bir pizza kutusu gibi) olan bir kesit düşünebilir. Bu birim zamandaki akış hacmi. Onu yoğunluk ile çarpınca kütle elde edilir, aynı şeyi <span class="math inline">\(x + \Delta x\)</span> noktası için de yaparız, ve farklarını alırız,</p>
<p><span class="math display">\[
\rho(x,y,z)u(x,y,z)\Delta y \Delta z -
\rho(x+\Delta x,y,z) u(x+\Delta x,y,z)\Delta y \Delta z
\]</span></p>
<p>Üstteki formüldeki bir bölüm bir kısmi türevi andırıyor, <span class="math inline">\(\Delta x\)</span> ile bölüp çarpsak,</p>
<p><span class="math display">\[
= \frac{\rho(x,y,z)u(x,y,z)}{\Delta x}\Delta x \Delta y \Delta z -
\frac{\rho(x+\Delta x,y,z) u(x+\Delta x,y,z)}{\Delta x} \Delta x \Delta y \Delta z
\]</span></p>
<p>Evet iki bölme işlemini yaklaşıksal kısmi türev olarak görebiliriz,</p>
<p><span class="math display">\[
\approx -\frac{\partial (\rho u) }{\partial x} \Delta x \Delta y \Delta z
\]</span></p>
<p>Benzer işlemi tüm eksenler için ayrı ayrı yapsak onlar için de kısmi türevler elde ederdik, o zaman tüm eksenler üzerinden olan değişim, ve farksal hacmi <span class="math inline">\(\Delta V = \Delta x \Delta y \Delta z\)</span> olarak göstererek,</p>
<p><span class="math display">\[
\left(
-\frac{\partial (\rho u) }{\partial x} 
-\frac{\partial (\rho u) }{\partial y} 
-\frac{\partial (\rho u) }{\partial z} 
\right) \Delta V
\]</span></p>
<p>Üstteki gradyan vektörsel olarak daha rahat ifade edilebilir,</p>
<p><span class="math display">\[
= -\nabla \cdot (\rho \bar{u} ) \Delta V
\]</span></p>
<p>Birim zamandaki kütle artışı buna eşit. Üstteki ifadeyi farklı bir açıdan, birim zamandaki kütle (yoğunluk çarpı hacim) artışı olarak, şöyle de belirtebilirdik,</p>
<p><span class="math display">\[
\frac{\partial }{\partial t} (\rho \Delta V) 
\]</span></p>
<p>Bu formül iki üstteki formül ile eşit olmalı. Ayrıca her iki tarafta <span class="math inline">\(\Delta V\)</span> var, çıkartılabilir, zaten sabit bir hacim, sonuç,</p>
<p><span class="math display">\[
\frac{\partial \rho}{\partial t}  = -\nabla \cdot (\rho \bar{u} )
\]</span></p>
<p>Literatürde çoğunlukla şu formda gösterilir,</p>
<p><span class="math display">\[
\frac{\partial \rho}{\partial t}  + \nabla \cdot (\rho \bar{u} ) = 0
\qquad (1)
\]</span></p>
<p>Bu denkleme süreklilik formülü (continuity equation) ya da kütle muhafaza kanunu (mass convervation law) ismi veriliyor.</p>
<p>Bilinen Vektör Calculus eşitliğinden hareketle</p>
<p><span class="math display">\[
\frac{\partial \rho}{\partial t}  +
\bar{u} \cdot \nabla \rho +
\rho \cdot \nabla \bar{u} = 0
\]</span></p>
<p>Eğer bir sıvı sıkıştırılamaz (incompressible) ise, ki pek çok sıvı dinamiği simülasyonlarında böyle olduğu kabul edilir, o zaman <span class="math inline">\(\rho = sabit\)</span> demektir, <span class="math inline">\(\frac{\partial \rho}{\partial t} = 0\)</span> olur, değişim yok, süreklilik formülünden geri kalan</p>
<p><span class="math display">\[
\nabla \cdot \bar{u} = 0
\qquad (2)
\]</span></p>
<p>olacaktır. <span class="math inline">\(\nabla \cdot\)</span> sembolünün uzaklaşım, ya da <span class="math inline">\(\mathrm{div}\)</span> olduğunu hatırlayalım, ve uzaklaşım yaklaşık olarak bir bölgeye giren eksi çıkan akışı gösterir, ve sıkıştırılamaz durumda uzaklaşımın sıfır olması mantıklı.</p>
<p><span class="math inline">\(\rho \bar{u}\)</span> büyüklüğüne kütle akışı diyebiliriz, kütlenin ne hızla aktığını gösterir. Uzaklaşım, akımın bir bölgede nasıl yayıldığını gösteriyorsa (bazı durumlarda sanki orada bir su / sıvı kaynağı varmış gibi) o zaman süreklilik formülünün fiziksel olarak şunu söylüyor denebilir; bir sıvının bir bölgedeki yoğunluk değişimi o bölgeye giren ve çıkan akımların sonucudur.</p>
<p>Uzaklaşım Teorisi İle Muhafaza Kanunları</p>
<p>Kütle muhafaza kanununa değişik bir yönden erişmek mümkün. <span class="math inline">\(\rho(r, t)\)</span> yoğunluğuna sahip bir sıvı olsun, ve bu sıvının akışını <span class="math inline">\(u(r, t)\)</span> ile temsil ediyoruz, bu bir hız, akış alanı. Şimdi uzayda sabitlenmiş rasgele bir <span class="math inline">\(V\)</span> hacmi düşünelim, yüzeyi <span class="math inline">\(S\)</span> ve her noktadaki normali <span class="math inline">\(n\)</span>, ki <span class="math inline">\(r,n\)</span> vektör değerleri. O zaman <span class="math inline">\(V\)</span> içindeki sıvının toplam kütlesi <span class="math inline">\(\rho\)</span>'nun entegrali olacaktır [14, sf. 86],</p>
<div class="figure">
<img src="phy_050_cons_01.png" />

</div>
<p><span class="math display">\[
V \textrm{ içindeki kütle} = \iiint_V \rho \mathrm{d} v
\]</span></p>
<p>Kütlenin bu hacme giriş oranı nedir? Bu oran akış ve hacmin yüzeyi üzerinden bir yüzey entegrali olmalı,</p>
<p><span class="math display">\[
V \textrm{ hacmine kütle giriş oranı} = - \iint_S \rho u \cdot n \mathrm{d} S
\]</span></p>
<p>Eksi işareti var çünkü normal yüzeyden dışarı doğru işaret ediyor.</p>
<p>Şimdi kütlenin muhafaza edilme fiziksel şartını uyguluyabiliriz. <span class="math inline">\(V\)</span> içindeki kütle değişim oranı kütlenin <span class="math inline">\(V\)</span>'ye giriş oranına eşit olmalı diyoruz. İlk ifade için kütle hesabının zaman üzerinden türevini alıyoruz, ve ikinci ifadeye eşitliyoruz,</p>
<p><span class="math display">\[
\frac{\mathrm{d}}{\mathrm{d} t}  \iiint_V \rho \mathrm{d} V = - \iint_S \rho u \cdot n \mathrm{d} S
\]</span></p>
<p>Uzaklaşım Teorisi ile eşitliğin sağındaki yüzey entegrali bir hacim entegraline çevirilebilir. Ayrıca eşitliğin solundaki türev ve entegral sırası arasında değiş tokuş olabilir,</p>
<p><span class="math display">\[
\iiint_V \frac{\partial \rho}{\partial t} \mathrm{d} V = - \iiint_V \nabla \cdot (\rho u ) \mathrm{d} V
\]</span></p>
<p>Türev entegral içine geçince bir kısmi türev haline geldi çünkü <span class="math inline">\(\rho\)</span> hem zaman hem yere bağımlı bir fonksiyondur.</p>
<p>Üstteki iki entegral artık birleştirilebilir,</p>
<p><span class="math display">\[
\iiint_V \frac{\partial \rho}{\partial t} + \nabla \cdot (\rho u ) \mathrm{d} V = 0
\]</span></p>
<p>Dikkat edersek bu hesap <span class="math inline">\(V\)</span> üzerinde hiçbir kısıtlama konulmadan elde edildi, bu sebeple herhangi bir <span class="math inline">\(V\)</span> için doğru olacaktır. O zaman üstteki ifadenin, yani entegralin sıfıra eşit olmasının doğru olması için entegral içindeki terim sıfır olmalıdır, yani</p>
<p><span class="math display">\[
\frac{\partial \rho}{\partial t} + \nabla \cdot (\rho u ) = 0
\]</span></p>
<p>Not: Muhakkak entegre edilen şey her yerde sıfır olmasa bile entegral hesabının sıfır sonucu verdiği durumlar vardır. Mesela <span class="math inline">\(\sin x\)</span>'i 0 ile <span class="math inline">\(2\pi\)</span> arasında entegre etmek gibi, fonksiyon bazen negatif, bazen pozitif, her iki kısım dengeli ve entegral sıfır [11, sf. 63]. Fakat üstte belirttiğimiz gibi entegral aldığımız alan <span class="math inline">\(V\)</span> rasgele seçildi. Bu hacmi büyük, küçük, seçebilirdim, başka bir yere taşıyabilirdim. Bu durum için entegralin her zaman sıfır vermesinin tek yolu entegrali alınan şeyin sıfır olmasıdır. Ya da bir çelişki ile ispat argümanı kullanırsak, eğer entegrali alınan ifadenin sıfır olmadığı bir yer olsaydı, hacmi onun etrafına odaklayarak üstteki eşitliğe ters düşebilirdim. O zaman entegre edilen her yerde sıfır olmalı.</p>
<p>Muhafaza Kanunları Tek Boyut</p>
<p>İçinde gaz olan sadece tek boyutuna baktığımız bir tüp düşünelim, <span class="math inline">\(x\)</span> tüpün üzerindeki bir noktayı temsil edecek, <span class="math inline">\(\rho(x,t)\)</span> ise tüpün <span class="math inline">\(x\)</span> noktasında ve <span class="math inline">\(t\)</span> anındaki yoğunluğunu verecek diyelim. Yoğunluğu kullanarak <span class="math inline">\(x_1\)</span> ve <span class="math inline">\(x_2\)</span> noktaları arasındaki <span class="math inline">\(t\)</span> anındaki kütle</p>
<p><span class="math display">\[
\int_{x_1}^{x_2} \rho(x,t) \mathrm{d} x
\]</span></p>
<p>ile hesaplanabilir. Tüpün duvarları tam izole ise ve kütle yoktan varedilip yokedilemeyeceğine göre tüpe gaz giriş ya da çıkış sadece <span class="math inline">\(x_1,x_2\)</span> noktalarından olabilir [26, sf. 14]. Şimdi bir gaz hareket hızı düşünelim, <span class="math inline">\(u(x,t)\)</span> ile, o zaman gaz akma oranı, ya da akış (flux)</p>
<p><span class="math display">\[
flux = \rho(x,t) u(x,t)
\]</span></p>
<p>olur. Üstteki fiziksel kurallardan hareketle <span class="math inline">\([x_1,x_2]\)</span> deki kütlenin değişim oranı <span class="math inline">\(x_1\)</span> ve <span class="math inline">\(x_2\)</span> noktalarındaki akışın farkına eşit olmalıdır,</p>
<p><span class="math display">\[
\frac{\mathrm{d}}{\mathrm{d} t} \int_{x_1}^{x_2} \rho(x,t) \mathrm{d} x =
\rho(x_1,t) u(x_1,t) - \rho(x_2,t) u(x_2,t)
\]</span></p>
<p>İşte bu muhafaza kanununun entegral formudur.</p>
<p>Üstteki formülü <span class="math inline">\(t_1,t_2\)</span> zaman aralığı için entegre edersek, ki böylece bu zaman içindeki tüm toplam akışı hesaplayabilelim, o zaman</p>
<p><span class="math display">\[
\int_{t_1}^{t_2} \left( \frac{\mathrm{d}}{\mathrm{d} t} \int_{x_1}^{x_2} \rho(x,t) \mathrm{d} x  \right)  =
\int_{t_1}^{t_2} \rho(x_1,t) u(x_1,t) \mathrm{d} t -
\int_{t_1}^{t_2} \rho(x_2,t) u(x_2,t) \mathrm{d} t
\]</span></p>
<p>Soldaki kısım zaman üzerinden türevin yine zaman üzerinden entegrali, o zaman yokolabilir, Calculus'un Temel Teorisi üzerinden basitleştirirsek,</p>
<p><span class="math display">\[
\int_{x_1}^{x_2} \rho(x,t_2) \mathrm{d} x -
\int_{x_1}^{x_2} \rho(x,t_1) \mathrm{d} x  = 
\int_{t_1}^{t_2} \rho(x_1,t) u(x_1,t) \mathrm{d} t -
\int_{t_1}^{t_2}  \rho(x_2,t) u(x_2,t) \mathrm{d} t
\]</span></p>
<p>Ufak bir yer değiştirme sonrası</p>
<p><span class="math display">\[
\int_{x_1}^{x_2} \rho(x,t_2) \mathrm{d} x =
\int_{x_1}^{x_2} \rho(x,t_1) \mathrm{d} x  +
\int_{t_1}^{t_2} \rho(x_1,t) u(x_1,t) \mathrm{d} t -
\int_{t_1}^{t_2}  \rho(x_2,t) u(x_2,t) \mathrm{d} t
\]</span></p>
<p>Üstteki formun değişik bir şekli ileride lazım olacak, zaman adımı atmaya uğraştığımız hesapsal yöntemlerde <span class="math inline">\(t_1\)</span> ve <span class="math inline">\(t_2\)</span> üzerinden bir entegral, hesabı bir sonraki zamana geçirmeye uğraştığımızda, adım attığımızda.</p>
<p>Neyse şimdi diferansiyel forma geçise dönelim. Bu noktada <span class="math inline">\(\rho(x,t)\)</span> ve <span class="math inline">\(u(x,t)\)</span>'nin türevi alınabilir fonksiyonlar olduğunu farz ediyoruz. Üstekini, yine ufak bir değişim sonrası,</p>
<p><span class="math display">\[
\int_{x_1}^{x_2} \rho(x,t_1) \mathrm{d} x  +
\int_{x_1}^{x_2} \rho(x,t_2) \mathrm{d} x -
\int_{t_1}^{t_2}  \rho(x_2,t) u(x_2,t) \mathrm{d} t -
\int_{t_1}^{t_2} \rho(x_1,t) u(x_1,t) \mathrm{d} t = 0
\qquad (4)
\]</span></p>
<p>olarak görelim. Eğer Calculus'un Temel Teorisi ile ilk iki terime <span class="math inline">\(\int_{t_1}^{t_2} .. \mathrm{d} / \mathrm{d} t\)</span> son iki terime <span class="math inline">\(\int_{x_1}^{x_2} .. \mathrm{d} / \mathrm{d} x\)</span> ekleyebilirsek, tüm terimlerde aynı entegraller olacağı için, <span class="math inline">\(\int_{t_1}^{t_2} \int_{x_1}^{x_2}\)</span> altında tüm terimleri gruplayıp basitleştirmek mümkün, ve bunlar sıfıra eşit olur. Bu bizi diferansiyel forma götürebilir. Yani</p>
<p><span class="math display">\[
\rho(x,t_2) - \rho(x,t_1) = \int_{t_1}^{t_2}
\frac{\partial }{\partial t} \rho(x,t) \mathrm{d} t
\]</span></p>
<p>ve</p>
<p><span class="math display">\[
\rho(x_2,t)u(x_2,t) - \rho(x_1,t)u(x_1,t) =
\int_{x_1}^{x_2} \frac{\partial }{\partial x} (\rho(x,t)u(x,t)) \mathrm{d} x
\]</span></p>
<p>eşitliklerinden hareketle, bunları (4)'e uygulayıp</p>
<p><span class="math display">\[
\int_{t_1}^{t_2} \int_{x_1}^{x_2}  \left\{
\frac{\partial }{\partial t} \rho(x,t)  +
\frac{\partial }{\partial x} (\rho(x,t)u(x,t))
\right\} \mathrm{d} x \mathrm{d} t = 0
\qquad (5)
\]</span></p>
<p>elde ediyoruz. Bu ifadenin <span class="math inline">\([x_1,x_2]\)</span> ve <span class="math inline">\([t_1,t_2]\)</span> arasındaki tüm değerlerde doğru olması gerektiği için entegre edilenin sıfır olması gerekiyor ([5]'dekine benzer bir mantık yürütüldü), yani</p>
<p><span class="math display">\[
\rho_t + (\rho v)_x = 0
\]</span></p>
<p>olmalı. Böylece kütlenin muhafaza kuralını diferansiyel formda elde etmiş olduk.</p>
<p>Bu formu izole halde çözmenin tek yolu <span class="math inline">\(v\)</span>'nin önceden bilindiği durumdadır, ya da <span class="math inline">\(v\)</span> fonksiyon <span class="math inline">\(\rho(x,t)\)</span>'ye bağlı bir fonksiyon olmalıdır, yani <span class="math inline">\(f(\rho) = \rho v\)</span> gibi. Bu durumda üstteki ifade <span class="math inline">\(\rho\)</span> için tek sayısal muhafaza kanunu haline gelir,</p>
<p><span class="math display">\[
\rho_t + f(\rho)_x = 0
\]</span></p>
<p>Diğer Muhafaza Edilen Büyüklükler</p>
<p>Tekrar üzerinden geçip, genişletelim, [28, sf. 15] notasyonu ile devam edelim, ölçmek istediğimiz sıkıştırılamayan bir sıvı, gaz büyüklüğü var, ve bunu <span class="math inline">\(x\)</span> noktasında <span class="math inline">\(t\)</span> anı için <span class="math inline">\(q(x,t)\)</span> ile ölçüyoruz, takip ediyoruz. Mesela sıvı içine bir işaretleyici karıştırılmış, mürekkep gibi, o takip ediliyor. Takip edilen bu ölçümün yoğunluğu <span class="math inline">\(q(x,t)\)</span> olsun, bu fonksiyonun ne olduğunu anlamak istiyoruz. Bu işaretleyicinin <span class="math inline">\(x_1\)</span> ve <span class="math inline">\(x_1\)</span> arasındaki kütlesinin hesabı için</p>
<p><span class="math display">\[
\int_{x_1}^{x_2} q(x,t) \mathrm{d} x
\]</span></p>
<p>hesaplanır. Şimdi akış (flux) kavramını tekrar tanıştıralım, herhangi bir <span class="math inline">\(x\)</span> noktasında ve <span class="math inline">\(t\)</span> anındaki işaretleyici yoğunluğunun akma oranı akistir. Bilinen <span class="math inline">\(u(x,t)\)</span> hızı ve yoğunluk <span class="math inline">\(q(x,t)\)</span>'yi çarparak onu elde edebiliriz,</p>
<p><span class="math inline">\((x,t)\)</span>'deki akış = <span class="math inline">\(u(x,t) q(x,t)\)</span></p>
<p>Dikkat, akış sıfırdan büyükse bu sağa doğru akış demektir, küçükse sola doğru akış demektir. Hız bilinen bir büyüklük olduğuna göre bir akışı <span class="math inline">\(f\)</span>'yi <span class="math inline">\(q\)</span>'nun fonksiyonu olarak yazabiliriz,</p>
<p>akış = <span class="math inline">\(f(q,x,t) = u(x,t) q\)</span></p>
<p>Şimdi üstteki entegral ile akış formülünü bağlayalım. Kütle muhafaza edildiği için <span class="math inline">\(x_1\)</span> ve <span class="math inline">\(x_2\)</span> arasındaki kütleyi hesaplamıştık hatırlarsak, bu kütlenin zamana göre değişim oranı sadece ve sadece o bölgeye sağdan ve solda olacak akışlar ile mümkündür.</p>
<p><span class="math display">\[
\frac{\mathrm{d}}{\mathrm{d} t} \int_{x_1}^{x_2} q(x,t) \mathrm{d} x =
f(q(x_1,t)) - f(q(x_2,t)) 
\]</span></p>
<p>Dikkat, <span class="math inline">\(x_2\)</span> üzerindeki akışta eksi işareti var çünkü sağdaki sınırdan sola doğru akışı istiyoruz, ve <span class="math inline">\(x_1\)</span> üzerindeki akışta artı işaret var, çünkü o sınırdan sağa doğru giden, <span class="math inline">\([x_1,x_2]\)</span> bölgesine giren akışa bakıyoruz.</p>
<p>Üstteki formülün sağ tarafını Calculus'un standart notasyonu ile yazabiliriz,</p>
<p><span class="math display">\[
\frac{\mathrm{d}}{\mathrm{d} t} \int_{x_1}^{x_2} q(x,t) \mathrm{d} x =
-f(q(x_1,t)) \biggr\rvert_{x_1}^{x_2}
\]</span></p>
<p>Calculus'a geçtiğimize göre sağ tarafı Calculus'un Temel Teorisi üzerinden türevin entegrali haline çevirebiliriz,</p>
<p><span class="math display">\[
\frac{\mathrm{d}}{\mathrm{d} t} \int_{x_1}^{x_2} q(x,t) \mathrm{d} x =
- \int_{x_1}^{x_2} \frac{\partial }{\partial x} f(q(x,t)) \mathrm{d} x
\]</span></p>
<p>Şimdi zaman türevini entegral içine alabiliriz. Ayrıca eşitliğin sol ve sağ kısmı aynı entegrale sahip oldukları için onları birleştirmek mümkün,</p>
<p><span class="math display">\[
\int_{x_1}^{x_2}
\left[
\frac{\mathrm{d}}{\mathrm{d} t} q(x,t) + \frac{\partial }{\partial x} f(q(x,t)) 
\right]
\mathrm{d} x  = 0
\]</span></p>
<p>Daha önce (5) formülü için kullandığımız mantık geçerli, o zaman entegre edilen sıfır olmalı, böylece alttaki diferansiyel denklemi elde ediyoruz,</p>
<p><span class="math display">\[
\frac{\mathrm{d}}{\mathrm{d} t} q(x,t) + \frac{\partial }{\partial x} f(q(x,t))  = 0
\]</span></p>
<p>Ya da</p>
<p><span class="math display">\[
q_t(x,t) + f(q(x,t))_x  = 0
\]</span></p>
<p>Aynen kütle muhafaza edildiği gibi momentum da muhafaza edilebilir. Bu durumda <span class="math inline">\(\rho(x,t) u(x,t)\)</span> bir momentum yoğunluğu verir, ki <span class="math inline">\(\rho\)</span> kütle yoğunluğu, ve <span class="math inline">\(\rho u\)</span> çarpımının iki nokta arasındaki entegrali o aralıktaki toplam momentumu hesaplar, ve bu toplam sadece o aralığa sınırlardan girecek hareket eden sıvıyla gelecek dış momentumlar ile değisebilir. Eğer <span class="math inline">\(q = \rho u\)</span> ise akış <span class="math inline">\((\rho u) u = \rho u^2\)</span> ile hesaplanır.</p>
<p>Fakat momentum hesabına etki eden başka faktörler de var. Üstteki makroskopik, büyük ölçekteki bir etkiydi. Mikroskopik bir etki de var. Çünkü düşünürsek eğer gaz hiç hareket etmiyor bile olsaydı, yani makroskopik görünen hız <span class="math inline">\(u=0\)</span> olsaydı, hala gaz içindeki moleküller hareket halinde olurdu [28, sf 292]. Öyle değil mi? Eğer gaz ısısı mutlak sıfır üzerinde ise bir hareket var demektir. İşte bu hareketlilik gaz içinde basınç yaratır. Herhangi bir <span class="math inline">\(x_1\)</span> noktasındaki basıncı anlamak için tek boyutlu tüpümüzün o noktasına bir hayali duvar soktuğumuzu düşünelim ve bu duvarın her iki tarafına gaz tarafından uygulanacak kuvveti (birim alan bazlı olarak) hesaplayalım. Bu kuvvetler normalde aynı mutlak büyüklükte ama ters işaretli olurlar. Fakat tüpün her iki ucunu göz önüne alırsak eğer bu iki uçta basınç farkı var ise bu iç titreşimlerin bir tarafta diğerine göre daha fazla olduğu anlamına gelir ve bu fark bizim baktığımı tüp aralığına momentum eklenmesi olarak yansır.</p>
<p>O zaman momentum akışını <span class="math inline">\(\rho u^2 + p\)</span> olarak hesaplamak gerekir, entegral muhafaza kanunu olarak,</p>
<p><span class="math display">\[
\frac{\mathrm{d}}{\mathrm{d} t} \int_{x_1}^{x_2} 
\rho(x,t) u(x,t) \mathrm{d} x = - [\rho u^2 + p]_{x_1}^{x_2}
\]</span></p>
<p>Dikkat <span class="math inline">\([ ... ]_{x_1}^{x_2}\)</span> işlemi ile iki uç arasındaki basınç farkını formüle katmış oluyoruz.</p>
<p>Ve tekrar daha önce gördüğümüz matematiksel işlemleri yine uygularsak, <span class="math inline">\(\rho,u,p\)</span>'nin pürüzsüz fonksiyonlar olduğunu varsayarak momentum denkleminin diferansiyel formunu elde edebiliriz,</p>
<p><span class="math display">\[
(\rho u)_t + (\rho u^2 + p)_x = 0
\]</span></p>
<p>Enerji için de benzer bir taşınma formülü mümkün. <span class="math inline">\(E\)</span> sembolüyle birim hacimdeki enerji yoğunluğunu temsil edelim, bu enerji de gaz akışı içinde taşınacaktır, bu durum makroskopik akış terimi <span class="math inline">\(E u\)</span> sonucunu verir. Ayrıca mikroskopik seviyede basınç <span class="math inline">\(p\)</span>'nin yarattığı da kinetik enerjide bir <span class="math inline">\(pu\)</span> akışına sebep olacaktır. Enerji denklemini o zaman,</p>
<p><span class="math display">\[
E_t + [(E + p) u ]_x = 0
\]</span></p>
<p>ile gösteririz. <span class="math inline">\(E\)</span> ile <span class="math inline">\(p\)</span>'nin toplanmış olması garip gelebilir, birisi enerji diğeri kuvvet. Fakat ölçüm birimlerini kontrol etmek gerekirse, <span class="math inline">\(E\)</span> içinde birim hacimdeki enerji tutuluyor, mesela <span class="math inline">\(m^3\)</span> içindeki enerji <span class="math inline">\(N m\)</span>, basınç ise tanım itibariyle birim alandaki kuvvettir, yani <span class="math inline">\(N / m^2\)</span>. <span class="math inline">\(E\)</span> için o zaman <span class="math inline">\(N m / m^3 = N / m^2\)</span> elde edilir ki bu basıncın birimi ile aynıdır.</p>
<p>Euler Gaz Dinamiği Formülleri</p>
<p>Tüm bu denklemleri biraraya koyunca, Euler Gaz Dinamiği formülleri (Euler Equation of Dynamics) elde edilir.</p>
<p><span class="math display">\[
\left[\begin{array}{c}
\rho \\ \rho u  \\ E
\end{array}\right]_t
+
\left[\begin{array}{c}
\rho u \\ \rho u^2 + p \\ (E+p) u 
\end{array}\right]_x 
= 0
\]</span></p>
<p>Fakat dikkat edersek bu noktada elimizde dört tane değişken var, ama sadece üç tane muhafaza kanunu listelendi. Bu sistemi &quot;kapatmak'' için yani dört bilinmeyen için dört denkleme sahip olmak için bir tane daha denkleme ihtiyacımız var. Bu denklem [25]'te işlenen ideal gazların konum formülü olabilir, bu formül basıncın diğer büyüklüklere nasıl bağlı olduğunu gösterir, biz politropik duruma odaklanacağız, <span class="math inline">\(e\)</span> ile baslarsak ([25]'te <span class="math inline">\(E_{int}\)</span>),</p>
<p><span class="math display">\[
e = \frac{p}{\rho (\gamma - 1)}
\]</span></p>
<p><span class="math display">\[
\implies p = \rho e (\gamma - 1)
\]</span></p>
<p>ki [25]'te görüldüğü gibi <span class="math inline">\(\gamma\)</span> spesifik ısıların oranıdır.</p>
<p>Üstteki formül birazdan görülecek temel değişken formuna geçişte kullanılacak.</p>
<p>Temel Değişkenler</p>
<p>Euler formüllerinin belki daha rahat anlaşılacak formu öz / ilkel / temel (primitive) formülasyonu diye bilinir ve sadece <span class="math inline">\(\rho,u,p\)</span> değişkenlerini baz alır, yani <span class="math inline">\(t\)</span> ve <span class="math inline">\(x\)</span> türevi alınan değişken vektörü bu üç temel değişkeni içerecektir. Bunun için biraz cebirsel manipulasyon gerekiyor. Başlayalım,</p>
<p><span class="math display">\[
\rho_t + (\rho u)_x = 0 
\]</span></p>
<p><span class="math display">\[
\implies \rho_t + \rho_x u + \rho u_x = 0
\qquad (3)
\]</span></p>
<p>Öyle değil mi? Tek yaptığımız parantez içindeki türevi açmak oldu.</p>
<p>İkinci denklem için de benzer işlemi yapabiliriz,</p>
<p><span class="math display">\[
(\rho u)_t = (\rho uu + p)_x
\]</span></p>
<p><span class="math display">\[
= \rho_t u + \rho u_t + \rho u u_x + u (\rho u)_x + p_x
\]</span></p>
<p>Birinci ve dördüncü terimleri dikkat edersek, onlar aslında (sıfıra eşit) yoğunluk diferansiyel formülünün <span class="math inline">\(u\)</span> ile çarpılmış hali değil mi?</p>
<p><span class="math display">\[
= \cancel{u (\rho_t + (\rho u)_x )} + \rho u_t + \rho u u_x + p_x
\]</span></p>
<p>Parantez içi sıfır olduğu için orası iptal oldu, geriye kalanları <span class="math inline">\(\rho\)</span> ile bölersek,</p>
<p><span class="math display">\[
u_t + u u_x + \frac{1}{\rho} p_x = 0
\qquad (2)
\]</span></p>
<p>Enerji denklemine gelelim; enerji çoğunlukla</p>
<p><span class="math display">\[
E = \rho e + \frac{1}{2} \rho u^2
\qquad (1)
\]</span></p>
<p>şeklinde ayrıstılır, ki <span class="math inline">\(e\)</span> iç enerji, <span class="math inline">\(\frac{1}{2}\rho u^2\)</span> ise kinetik enerjidir. Değişken <span class="math inline">\(e\)</span> birim kütle bazlı iç enerji. İç enerji yer değişimsel, dönüşsel, titreşim, vb. formdaki pek çok enerji türünü temsil eder [28, sf. 293]. Politropik ideal gazların konum formülünden <span class="math inline">\(e\)</span> tanımını alıp kullanırsak,</p>
<p><span class="math display">\[
E = \frac{p}{\gamma - 1} + \frac{1}{2} \rho u^2
\]</span></p>
<p>Üstteki form [28] bazlı, biz [29] bazlı olarak <span class="math inline">\(E\)</span>'için <span class="math inline">\(\rho\)</span> ile çarpılmamış hali baz alacağız, böylece kısmi türev <span class="math inline">\(\rho E\)</span> üzerinden alınacak, yani</p>
<p><span class="math display">\[
E = e + \frac{1}{2} u^2
\]</span></p>
<p>Euler denklemindeki muhafazakar enerji formu da</p>
<p><span class="math display">\[
\frac{\partial (\rho E)}{\partial t} + \frac{\partial }{\partial x} (\rho u E + up) = 0
\]</span></p>
<p>oluyor. Buradan devam edersek, türevleri açalım,</p>
<p><span class="math display">\[
\frac{\partial \rho E}{\partial t} + \frac{\partial \rho u E}{\partial x} +
\frac{\partial }{\partial x} (up) = 0
\]</span></p>
<p><span class="math display">\[
\rho \frac{\partial E}{\partial t} + E \frac{\partial \rho}{\partial t} +
\rho u \frac{\partial E}{\partial t} + E \frac{\partial (\rho u)}{\partial x} +
\frac{\partial }{\partial x} (up) = 0
\]</span></p>
<p>Üstte ikinci ve dördüncü terim birarada gruplama sonrası süreklilik denklemini verir,</p>
<p><span class="math display">\[
\rho \frac{\partial E}{\partial t} +
E ( \cancel{\frac{\partial \rho}{\partial t} + \frac{\partial (\rho u)}{\partial x}}) +
\rho u \frac{\partial E}{\partial x} +
\frac{\partial }{\partial x} (up) = 0
\]</span></p>
<p><span class="math display">\[
\rho \frac{\partial E}{\partial t} +
\rho u \frac{\partial E}{\partial x} +
\frac{\partial }{\partial x} (up) = 0
\]</span></p>
<p>Şimdi <span class="math inline">\(E = e + \frac{1}{2} u^2\)</span> kullanalım, ve üstte yerine koyarak türevi açalım,</p>
<p><span class="math display">\[
\rho \frac{\partial e}{\partial t} + \frac{1}{2} \rho \frac{\partial u^2}{\partial t}+
\rho u \frac{\partial e}{\partial x} + \frac{1}{2} \rho u \frac{\partial u^2}{\partial x}+
\frac{\partial }{\partial x} (up) = 0
\]</span></p>
<p><span class="math display">\[
\rho \frac{\partial e}{\partial t} +
\rho u \frac{\partial u}{\partial t} +
\rho u \frac{\partial e}{\partial x} +
\rho u^2 \frac{\partial u}{\partial x} +
\frac{\partial }{\partial x}(up) = 0
\]</span></p>
<p>Üstteki <span class="math inline">\(u_t\)</span> için (2)'deki denklemi baz alarak bir eşitlik ortaya çıkartabiliriz, yani</p>
<p><span class="math display">\[
u_t = -u u_x - \frac{1}{\rho} p_x
\]</span></p>
<p>Bunu iki üste sokalım,</p>
<p><span class="math display">\[
\rho \frac{\partial e}{\partial t} +
\rho u \left[
  \cancel{-u \frac{\partial u}{\partial x}} - \frac{1}{\rho} \frac{\partial p}{\partial x}
\right] +
\rho u \frac{\partial e}{\partial x} +
\cancel{\rho u^2 \frac{\partial u}{\partial x}} +
\frac{\partial }{\partial x} (up) = 0
\]</span></p>
<p><span class="math display">\[
\rho \frac{\partial e}{\partial t} -
u \frac{\partial p}{\partial x} +
\rho u \frac{\partial e}{\partial x} +
\frac{\partial }{\partial x} (up) = 0
\]</span></p>
<p>İkinci ve dördüncü terimleri de basitleştirebiliriz, çünkü</p>
<p><span class="math display">\[
\frac{\partial }{\partial x} (up) =
u\frac{\partial p}{\partial x} + 
p\frac{\partial u}{\partial x}  
\]</span></p>
<p><span class="math display">\[
\implies
\frac{\partial }{\partial x} (up) - u\frac{\partial p}{\partial x} =
p\frac{\partial u}{\partial x}
\]</span></p>
<p>Ana denklemde yerine koyarsak iç enerji denklemini elde ediyoruz,</p>
<p><span class="math display">\[
\rho \frac{\partial e}{\partial t} +
\rho u \frac{\partial e}{\partial x} +
p \frac{\partial u}{\partial x} = 0
\]</span></p>
<p><span class="math inline">\(\rho\)</span> ile bölelim,</p>
<p><span class="math display">\[
\frac{\partial e}{\partial t} +
u \frac{\partial e}{\partial x} +
\frac{p}{\rho} \frac{\partial u}{\partial x} = 0
\]</span></p>
<p>Şimdi <span class="math inline">\(e\)</span> için [25]'de işlenen politropik ideal gazların konum formülünü koyalım, ama dikkat, üstteki türetimde <span class="math inline">\(\rho\)</span> ile çarpılmamış hali baz aldık, yani</p>
<p><span class="math display">\[
e = \frac{p}{\rho (\gamma - 1)}
\]</span></p>
<p><span class="math display">\[
\frac{\partial }{\partial t} \left(\frac{p}{\rho}\right) +
u \frac{\partial }{\partial x} \left(\frac{p}{\rho} \right) +
(\gamma - 1)\frac{p}{\rho} \frac{\partial u}{\partial x} = 0
\]</span></p>
<p>Buna nasıl eriştik görülüyor herhalde; <span class="math inline">\(e\)</span> içindeki <span class="math inline">\(1/(\gamma-1)\)</span> sabit olduğu için türev dışına çıkacaktı, türev sonrası tüm terimleri <span class="math inline">\((\gamma-1)\)</span> ile çarparsak üstteki sonuca ulaşabiliyoruz.</p>
<p>Devam edelim, üstteki türevleri açalım,</p>
<p><span class="math display">\[
-\frac{p}{\rho^2} \frac{\partial \rho}{\partial t} +
\frac{1}{\rho} \frac{\partial p}{\partial t} -
\frac{up}{\rho^2} \frac{\partial \rho}{\partial x} +
\frac{u}{\rho} \frac{\partial p}{\partial x} +
(\gamma - 1)\frac{p}{\rho} \frac{\partial u}{\partial x} = 0
\]</span></p>
<p>Birinci ve üçüncü terimleri gruplarsak,</p>
<p><span class="math display">\[
-\frac{p}{\rho^2}
\left[
  \frac{\partial \rho}{\partial t} + u \frac{\partial \rho}{\partial x}
\right] +
\frac{1}{\rho} \frac{\partial p}{\partial t} -
\frac{u}{\rho} \frac{\partial p}{\partial x} +
(\gamma - 1)\frac{p}{\rho} \frac{\partial u}{\partial x} = 0
\]</span></p>
<p>Köşeli parantez içi (3)'teki formülün değişik bir formu, o zaman</p>
<p><span class="math display">\[
-\frac{p}{\rho^2} \rho \frac{\partial u}{\partial x} +
\frac{1}{\rho} \frac{\partial p}{\partial t} -
\frac{u}{\rho} \frac{\partial p}{\partial x} +
(\gamma - 1)\frac{p}{\rho} \frac{\partial u}{\partial x} = 0
\]</span></p>
<p>İlk terimdeki <span class="math inline">\(\rho^2\)</span> gider,</p>
<p><span class="math display">\[
\frac{p}{\rho} \frac{\partial u}{\partial x} +
\frac{1}{\rho} \frac{\partial p}{\partial t} -
\frac{u}{\rho} \frac{\partial p}{\partial x} +
(\gamma - 1)\frac{p}{\rho} \frac{\partial u}{\partial x} = 0
\]</span></p>
<p>Her şeyi <span class="math inline">\(\rho\)</span> ile çarparsak,</p>
<p><span class="math display">\[
p \frac{\partial u}{\partial x} +
\frac{\partial p}{\partial t} +
u \frac{\partial p}{\partial x} +
(\gamma - 1)p \frac{\partial u}{\partial x} = 0
\]</span></p>
<p>Bir basitleştirme daha,</p>
<p><span class="math display">\[
\frac{\partial p}{\partial t} +
p \frac{\partial u}{\partial x} +
\gamma p \frac{\partial u}{\partial x} = 0
\]</span></p>
<p>Böylece Euler denklemlerinin temel değişkenleri baz alan formu için gerekli üç denklemi erişmiş oluyoruz. Tekrar listemek gerekirse, [28, sf. 299] notasyonuyla,</p>
<p><span class="math display">\[
\rho_t + u \rho_x + \rho u_x = 0
\]</span></p>
<p><span class="math display">\[
u_t + uu_x + (1/\rho) p_x = 0
\]</span></p>
<p><span class="math display">\[
p_t + \gamma p u_x + u p_x = 0
\]</span></p>
<p>Matris formunda yarı-hiperbolik sistem şu şekilde gösterilebilir,</p>
<p><span class="math display">\[
\left[\begin{array}{c}
\rho \\ u \\ p
\end{array}\right]_t +
\left[\begin{array}{ccc}
u &amp; \rho &amp; 0 \\
0 &amp; u &amp; 1/\rho \\
0 &amp; \gamma p &amp; u
\end{array}\right]
\left[\begin{array}{c}
\rho \\ u \\ p
\end{array}\right]_x
= 0
\]</span></p>
<p>Taşınımsal Nakil (Convective Transport)</p>
<p>Bu kavramı anlamak için bir akışın önünde duran geçirgen bir yüzey düşünelim. Akışı temsil eden hız alanını biliyoruz, bu alanın yüzeydeki vektörleri bir sıvı parçacığının o noktadaki, o andaki hareketini gösteriyor.</p>
<p>Bir sıvı parçacığı yeri değiştirilebilecek belli oranda bir madde, öğe içerebilir, ve o parçacık yüzeyin bir tarafından diğer tarafına geçtiğinde parçacıkla beraber ögenin yeri de değişmiş olur. Dikkat nakletme direk bir geçiş ima eder, hızın normal bileşenine oranla bir geçiştir bu. Bu bağlamda hızın sadece normal (yüzeye dik) olan bileşenine bakarız, çünkü yüzeye teğet olan bileşen hiç bir geçiş oluşturmazdı, yüzeye paralel olan bir gidiştir bu. Tabii ki yüzeyin farklı noktalarında farklı hızlar, ve farklı öğe değerleri olabilir, bu sebeple taşınımsal naklinin matematiksel tarifi bu farklılıkları göz önüne almalıdır.</p>
<div class="figure">
<img src="phy_030_fluid2_04.png" />

</div>
<p>Şimdi taşınımsal nakil <span class="math inline">\(\Gamma_C\)</span> ile tanımlarsak, bu değişken bir zaman anında sıvının akışı sebebiyle bir öğenin yüzeyi geçme oranı olacaktır. Eğer <span class="math inline">\(\epsilon\)</span> birim kütledeki öğe miktarı ise, <span class="math inline">\(\rho \epsilon\)</span> birim hacimdeki o öğenin miktarı olur (çünkü <span class="math inline">\(\rho\)</span> yoğunluk, birim hacimdeki kütle). O zaman herhangi bir noktada bu ögenin hız alanı içinde yerel bir hız vektörü yönünde anlık taşınma oranı / hızı <span class="math inline">\(\rho \epsilon u\)</span> olur, <span class="math inline">\(u = \bar{u}(\bar{x},t)\)</span>. Bu oranı yüzeyden geçise tercüme edersek, yüzeydeki <span class="math inline">\(n\)</span> normaline sahip <span class="math inline">\(\mathrm{d} S\)</span> yüzey alanından geçiş oranı</p>
<p><span class="math display">\[
\delta \Gamma_C = \rho \epsilon (u \cdot n) \mathrm{d} S
\]</span></p>
<p>Daha önce belirttik yüzeyin her noktasında farklı nakil oranları olabilir, tüm geçirgen yüzey için <span class="math inline">\(\Gamma_C\)</span> hesabı için her yüzey ögesinden olan geçiş oranlarını bir yüzey entegrali ile toplarız,</p>
<p><span class="math display">\[
\Gamma_C = \int_S \rho \epsilon (u \cdot n) \mathrm{d} S
\]</span></p>
<p>Bu tür entegrallere taşınımsal akış entegrali (convective flux integral) ya da kısaca taşınımsal entegral ismi veriliyor. Fakat dikkat bu hesabın sonucu bir oran (birim zamandaki öğe), akış değil (birim alandaki öğenin birim zamandaki hızı).</p>
<p>Kabaca öğe dedik, ama pek çok kavram üstteki formüller kapsamına giriyor, mesela kütle hesabı için <span class="math inline">\(\epsilon = 1\)</span> diyebiliriz, ya da momentum için <span class="math inline">\(\epsilon = u\)</span>. Isı taşınımı da benzer şekilde temsil edilir.</p>
<p>Reynolds Nakletme Teorisi (Reynold's Transport Theorem)</p>
<p>Daha önce pür kütle hesabında <span class="math inline">\(\epsilon = 1\)</span> üzerinden türetilen muhafaza kanununu görmüştük,</p>
<p><span class="math display">\[
\frac{\partial \rho}{\partial t} + \nabla \cdot (\rho u ) = 0
\]</span></p>
<p>Ya da</p>
<p><span class="math display">\[
\frac{\partial \rho}{\partial t} + \mathrm{div} (\rho u ) = 0
\qquad (1)
\]</span></p>
<p>Bu <span class="math inline">\(\epsilon = 1\)</span> durumudur, daha genel <span class="math inline">\(\epsilon\)</span> için</p>
<p><span class="math display">\[
\frac{\partial \rho \epsilon}{\partial t} + \mathrm{div} (\rho \epsilon u ) = 0
\]</span></p>
<p>elde edileceğini ispat etmek zor değil. Terim <span class="math inline">\(\mathrm{div}\)</span> içindekilere çarpım kuralını uygularsak, ve <span class="math inline">\(\epsilon\)</span> yerine <span class="math inline">\(\phi\)</span> kullanınca açılım [30, sf. 24]</p>
<p><span class="math display">\[
\rho \frac{\partial \phi}{\partial t} +
\phi \frac{\partial \rho}{\partial t} + 
\rho \mathrm{div} (\phi u ) +
\phi \mathrm{div} (\rho u ) = 0
\]</span></p>
<p><span class="math display">\[
\rho \frac{\partial \phi}{\partial t} +
\phi \mathrm{div} (\rho u ) +
\phi \left(
  \frac{\partial \phi}{\partial t} + \mathrm{div} (\rho u ) 
\right) = 0
\]</span></p>
<p>Akış alanı süreklilik kuralını destekliyor, yani (1) geçerli, o zaman parantez içindekiler yok sayılır,</p>
<p><span class="math display">\[
\rho \frac{\partial \phi}{\partial t} + \phi \mathrm{div} (\rho u ) = 0
\]</span></p>
<p>Üstteki formülü kontrol hacmi <span class="math inline">\(V\)</span> üzerinden entegre edip Gauss'un uzaklaşım teorisini uygulayınca,</p>
<p><span class="math display">\[
\iiint_V \left(
\rho \frac{\partial \phi}{\partial t} + \phi \mathrm{div} (\rho u )
\right) \mathrm{d} V =
\iiint_V \rho \frac{\partial \phi}{\partial t} +
\oint \oint_S \phi u \cdot n \mathrm{d} S
\qquad (2)
\]</span></p>
<p>Reynolds nakletme teorisi budur. Eşitliğin sağ tarafının sıfıra eşit olduğunu düşününce ifadenin söylediği <span class="math inline">\(\phi\)</span>'deki değişim oranının kontrol hacmi üzerindeki akışların (flux) net dengesine eşit olduğudur; denge derken girenler eksi çıkan akışların net toplamı [30, sf. 25].</p>
<p>Momentum Dengesi</p>
<p>Kütle aktarıldığı gibi momentum da aktarılabilir, ve bir kontrol hacminde incelenebilir. Önce Newton'un kanununu hatırlayalım,</p>
<p><span class="math display">\[
\frac{\mathrm{d} (m u)}{\mathrm{d} t} = F
\]</span></p>
<p>ki <span class="math inline">\(F\)</span> ve <span class="math inline">\(u\)</span> vektör. Momentumun muhafaza edildiğini vurgulamak için Newton'un kanununu sabit kontrol hacmi üzerinden entegre edelim, ve sağ tarafta bu Reynolds nakil teorisinin momentum muhafaza formuna tekabül edecektir. O sağ taraf nasıl formülize edilir? Daha önce <span class="math inline">\(\epsilon = 1\)</span> ile kütle <span class="math inline">\(\epsilon = u\)</span> ile momentum formülüne erisebileceğimizi söylemiştik. Ya da Reynolds nakil formülü (2)'de <span class="math inline">\(\phi = \rho u\)</span> ile momentum dengesi elde edebiliriz [30, sf. 26],</p>
<p><span class="math display">\[
\iiint_V \frac{\mathrm{d} (m u)}{\mathrm{d} t} \mathrm{d} V =
\iiint_V \rho \frac{\partial u}{\partial t} \mathrm{d} V +
\oint \oint_S \rho u u \cdot n \mathrm{d} S =
\iiint_V F \mathrm{d} V
\qquad (3)
\]</span></p>
<p>Kaynaklar</p>
<p>[1] Chang, <em>Physical Chemistry for the Biosciences</em>, <span class="citation">[https://chem.libretexts.org/@go/page/41408]</span>(https://chem.libretexts.org/<span class="citation">@go/page/41408</span>)</p>
<p>[2] Resnick, Fundamentals of Physics, 10th Ed</p>
<p>[3] Leveque, Finite Volume Methods</p>
<p>[4] Feynman, <em>Feynman Lectures on Physics, I</em></p>
<p>[5] Resnick, <em>Fundamentals of Physics, 10th Ed</em></p>
<p>[6] Khanacademy, <a href="https://www.khanacademy.org/science/physics/fluids/fluid-dynamics/a/what-is-bernoullis-equation" class="uri">https://www.khanacademy.org/science/physics/fluids/fluid-dynamics/a/what-is-bernoullis-equation</a></p>
<p>[7] Wittenberg, <em>Flight Physics</em></p>
<p>[8] Carpenter, <em>Aerodynamics for Engineering Students</em></p>
<p>[9] Bayramlı, <em>SU2</em>, <a href="https://burakbayramli.github.io/dersblog/sk/2021/10/su2.html" class="uri">https://burakbayramli.github.io/dersblog/sk/2021/10/su2.html</a></p>
<p>[10] Aerodynamics for Engineering Students</p>
<p>[11] Storey, <em>Fluid Dynamics</em></p>
<p>[12] Lumley, <em>Eulerian and Lagrangian Descriptions in Fluid Mechanics</em>, <a href="https://www.youtube.com/watch?v=XDrt-uATAY8" class="uri">https://www.youtube.com/watch?v=XDrt-uATAY8</a></p>
<p>[13] Berloff, <em>Introduction to Geophysical Fluid Dynamics</em>, <a href="https://wwwf.imperial.ac.uk/~pberloff/gfd_lectures.pdf" class="uri">https://wwwf.imperial.ac.uk/~pberloff/gfd_lectures.pdf</a></p>
<p>[14] Matthews, <em>Vector Calculus</em></p>
<p>[15] Bayramlı, <em>Cok Boyutlu Calculus, Ders 28,29</em></p>
<p>[16] Anderson, <em>Computational Fluid Dynamics, the basics with applications</em></p>
<p>[17] Liu, <em>Particle Methods for Multi-scale and Multi-physics</em></p>
<p>[19] Kreyzig, <em>Advanced Engineering Mathematics, 10th Edition</em></p>
<p>[20] <em>Mathematics, Numerics, Derivations, and OpenFOAM</em></p>
<p>[21] <em>Introduction to Atmospheric Physics, 2nd Edition</em></p>
<p>[22] Hesthaven, <em>Numerical Methods for Conservation Laws</em></p>
<p>[23] Versteeg, <em>An Introduction to CFD</em></p>
<p>[24] Katz, <em>Introduction to Fluid Mechanics</em></p>
<p>[25] Bayramlı, <em>Fizik, İdeal Gazlar Kanunu</em></p>
<p>[26] Leveque, <em>Numerical Methods for Conservation Laws</em></p>
<p>[27] Bayramlı, <em>Fizik, Gazlar, Sıvılar 1</em></p>
<p>[28] Leveque, <em>Finite Volume Methods</em></p>
<p>[29] Zingale, <em>Tutorial on Computational Astrophysics</em>, <a href="https://zingale.github.io/comp_astro_tutorial/advection_euler/euler/euler.html" class="uri">https://zingale.github.io/comp_astro_tutorial/advection_euler/euler/euler.html</a></p>
<p>[30] Mueller, <em>Essentials of Computational Fluid Mechanics</em></p>
<p>
  <a href="..">Yukarı</a>
</p>
</body>
</html>
