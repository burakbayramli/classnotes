<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
  <title></title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="materyel-mekaniği---1">Materyel Mekaniği - 1</h1>
<p>Eksenel Yükleme (Uniaxial Loading)</p>
<p>Pek çok problemde kullanılan en temel deformasyon (yamulma, şekil değiştirme) türü altta görülen tür yüklemedir. Bir demir, ya da plastik çubuk iki kuvvetle boyu yönünde (tek bir eksende yani) iki tarafa doğru çekilir, bizim ilgilendiğimiz çubukta seçilen herhangi bir noktanın nereye gittiği, yani o tek eksendeki deformasyonun ne olduğu.</p>
<div class="figure">
<img src="phy_020_strs_01_10.jpg" />

</div>
<p>Diyelim ki üstteki her üç çubuk aynı maddeden yapılmış, farklı uzunlukları ve kalınlıkları var, her çubuğa sıfırdan başlayarak belli seviyelerde <span class="math inline">\(P\)</span> kuvveti ile yük uyguluyoruz, ve çubuğun uzunluk değişimi (elongation) <span class="math inline">\(\delta\)</span> değerinin, ki tek boyuttaki deformasyon budur, ne olduğuna bakıyoruz. Her 1,2,3 çubuğu için <span class="math inline">\(P/A\)</span> ve <span class="math inline">\(\delta/L\)</span> değerlerini grafiklersek çoğunlukla sonuç ya alt soldaki gibi ya da sağdaki gibi çıkacaktır [1, sf. 76].</p>
<div class="figure">
<img src="phy_020_strs_00_02.jpg" />

</div>
<p>Eğer materyelin eksenel yük ve uzama ilişkisi lineer ise o zaman sonuç soldaki resim gibi çıkar. Grafiğin eğimine elastiklik genliği (modulus of elasticity) adı verilir ve çoğunlukla ona <span class="math inline">\(E\)</span> sembolü verilir. Formülsel olarak belirtirsek,</p>
<p><span class="math display">\[
E = \frac{P/A}{\delta / L}
\qquad (1)
\]</span></p>
<p><span class="math inline">\(E\)</span> formülüne Young'in Genliği (Young's Modulus) ismi de verilir.</p>
<p><span class="math inline">\(\delta/L\)</span> büyüklüğü mevcut büyüklüğe nazaran ne kadar uzama olduğunu gösteren bir oran, mesela 200 cm için 2 cm büyüme var ise 2/200, bu bir tür yüzde hesabı olarak görülebilir (ek olarak yüz ile de çarpmak gerekir ama aşağı yukarı öyle).</p>
<p>Not: <span class="math inline">\(P\)</span> çoğunlukla basınç (pressure) için kullanılır ama burada kuvvet.</p>
<p><span class="math inline">\(P/A\)</span>'nin birimi kuvvet bölü birim alan olduğu ve <span class="math inline">\(\delta / L\)</span> birimsiz olduğu için <span class="math inline">\(E\)</span>'nin birimi de kuvvet bölü birim alan olacaktır. Daha ileride göreceğiz ki <span class="math inline">\(P/A\)</span> bir alan <span class="math inline">\(A\)</span> üzerindeki ortalama <em>stres</em> değeridir, <span class="math inline">\(\delta / L\)</span> ise <span class="math inline">\(L\)</span> boyunca hissedilen <em>gerinim</em> değeridir (strain).</p>
<p>Yani <span class="math inline">\(E\)</span> birimi Newton bölü metrekare olacaktır, <span class="math inline">\(N/m^2\)</span> ya da Pascal, Pa terimi kullanılabilir. Bazı tipik değerler demir ve çelik için <span class="math inline">\(200\cdot 10^6\)</span> kilo Newton / <span class="math inline">\(m^2\)</span>, aliminyum için <span class="math inline">\(69 \cdot 10^6\)</span> <span class="math inline">\(kN / m^2\)</span>.</p>
<ol style="list-style-type: decimal">
<li>formülünü düzenleyip tekrar yazarsak,</li>
</ol>
<p><span class="math display">\[
\delta = \frac{PL}{AE}
\]</span></p>
<p>Üstteki formül Hooke Kanunu'nun basit bir formudur aslında; bu isim Robert Hooke bilimcisine atfendir, ki pek çok materyelin yük-deformasyon eğrisinin lineer olduğunu keşfeden Hooke'tur. Bu arada materyelin eğrisi lineer ise bu durum sarma yaylar (coiled springs) için de aynıdır. Kavramsal ve formülsel olarak bir demir çubuğu yay olarak görsek mesela <span class="math inline">\(10^3 mm^2\)</span> genişliğinde ve 1 metre uzunluğunda, Hooke Kanunu</p>
<p><span class="math display">\[
F = k x
\]</span></p>
<p>ki <span class="math inline">\(F\)</span> kuvvet, <span class="math inline">\(k\)</span> yay sabiti ve <span class="math inline">\(x\)</span> uzama, mevcut semboller ile,</p>
<p><span class="math display">\[
P = k \delta
\]</span></p>
<p><span class="math display">\[
k = \frac{P}{\delta}
\]</span></p>
<p><span class="math display">\[
= \frac{P}{PL / AE} = \frac{1}{L / AE} = \frac{AE}{L} =
\frac{10^3 10^{-3} 205}{1} =
205 GN/m
\]</span></p>
<p>Alan Atalet Momenti (Area Moment of Inertia)</p>
<p>Herhangi bir şekil için, o şekilde olan bir eksene olan uzaklık karesinin alan üzerinden entegre edilmesiyle &quot;alan atalet momenti'' sonucu elde ediliyor [4, sf. 362].</p>
<div class="figure">
<img src="phy_020_strs_00_04.jpg" />

</div>
<p>Formül, <span class="math inline">\(z\)</span> eksen bazlı olarak</p>
<p><span class="math display">\[
I_z = \int_A y^2 \mathrm{d} A
\]</span></p>
<p>Bu entegral belli şekiller / alanlar için muhakkak hep aynı olur. Üstteki kalıp bazı alanlarda, mesela inşaat mühendisliğinde, çok ortaya çıktığı için bilinir, ve belli şekiller için <span class="math inline">\(I\)</span> formülü önceden hesaplanmıştır.</p>
<p>Üstteki basit bir şekil tabii ki, ama onun da bir formülü var, eğer türetmek istersek,</p>
<p><span class="math display">\[
I_z = \int_{-h/2}^{h/2} y^2 (b \mathrm{d} y) = b \frac{y^3}{3} \bigg\vert_{-h/2}^{h/2} =
\frac{b h^3}{12}
\]</span></p>
<p>Yani dikdörtgensel şekiller için <span class="math inline">\(I_z\)</span> gerektiğinde hemen üstteki formül kullanılabilir. Dairesel, üçgensel, vb. pek çok şekil için bu hesap mevcut.</p>
<p>Normal Stres</p>
<p>Materyel mekaniğindeki anahtar kavramlardan biri stres kavramı. Bu kavram kuvvet kavramı ile alakalı fakat aynı değil [1, sf. 2]. Niceliksel olarak stres iç kuvvetlerin şiddeti (intensity), ya da etkisi. Etki sözü kuvvetin yayıldığı bir alanı ima ediyor, o zaman stres</p>
<p><span class="math display">\[
Stres = \frac{Kuvvet}{Alan}
\]</span></p>
<p>olarak tanımlanabilir, yani stres kuvvetin birim alan üzerinde yarattığı etkiyi, şiddeti ölçmek için kullanılır. Stres birimi <span class="math inline">\(Newton / m^2\)</span>, bir diğer ismi Pascal (Pa)'dır. Normal stresi hayal edebilmek için alttaki görüntülere bakalım, bir demir çubuk (bar) olsun, ona eksenel şekilde (ilk resim), tam dikey yönde <span class="math inline">\(P\)</span> büyüklüğünde bir yük uygulanmış. Eksenel yönde uygulanan ve maddeyi uzatmaya meyilli kuvvetlere gerilimsel (tension) kuvvetler, ufaltmaya / ezmeye / basmaya uğraşan kuvvetlere sıkıştırma (compression) kuvvetleri denir. Altta görülen eksenel kuvvet gerilimsel bir kuvvet.</p>
<div class="figure">
<img src="phy_020_strs_01_01.jpg" />

</div>
<p>Uygulanan kuvvetin madde içindeki etkilerini görmek için çubuk hayali bir düzlem ile kesilebilir (üstteki ortadaki resim). Bu kesme ardından ortaya çıkan kuvvetleri hesaba katmak gerekir, bu durumda bir <span class="math inline">\(F\)</span> vektörü olması gerekir ki bu vektör <span class="math inline">\(P\)</span>'nin tam tersi yönde ona aynı yönde olan büyüklüktedir. Eğer stresi hesaplamak istersek</p>
<p><span class="math display">\[
\sigma_{avg} = \frac{F}{A}
\]</span></p>
<p>diyebiliriz, ki <span class="math inline">\(A\)</span> alanı çubuğun kesme düzlemindeki alanıdır.</p>
<p>Bir ortalama elde edildi çünkü kesit üzerindeki tüm kuvvetleri merkeze etki eden tek bir <span class="math inline">\(F\)</span>'ye indirgedik, ve alana böldük. Fakat <span class="math inline">\(\sigma\)</span> görülen kesitin her noktasında farklı olabilen bir fonksiyon da olabilirdi, üç boyutta <span class="math inline">\(\sigma(x,y,z)\)</span> gibi. Bu durumda sonsuz küçük alan üzerinden Calculus kullanarak bir stres tanımı yapmak gerekir,</p>
<p><span class="math display">\[
\sigma = \lim_{\Delta A \to 0} \frac{\Delta F}{\Delta A}
\]</span></p>
<p>Hesap alttaki resmi referans alıyor,</p>
<div class="figure">
<img src="phy_020_strs_01_02.jpg" />

</div>
<p>Diğer yönden eğer stresten başlayıp <span class="math inline">\(P\)</span>'yi elde etmek istiyorsak,</p>
<p><span class="math display">\[
P = \int \sigma \mathrm{d} A
\]</span></p>
<p>Yani tüm alan üzerinden her ufak alan parçasında etki eden <span class="math inline">\(\sigma\)</span>'ları entegre edince <span class="math inline">\(P\)</span>'ye ulaşıyoruz.</p>
<p>Kesim Stresi (Shear Stress)</p>
<p>Kesim stresi bir yapıyı kopartma, kesme yönünde etki eden streştir. Daha önce gördüğümüz kesit alanını düşünürsek, o alana dik değil, ona paralel yöndeki bir etkiden bahsediyoruz. Yapıların dayanıklı olmasını istiyorsak onları hem normal hem de kesim stres limitlerine göre tasarlamamız gerekir.</p>
<p>Normal strese benzer şekilde, ki hesabı <span class="math inline">\(\sigma = P/A\)</span> idi, kesim stresi kesim yükü bölü (teğet olunan) alan ile hesaplanır. Alttaki resme bakalım, (a) resminde <span class="math inline">\(P\)</span> yükü uygulanmış, bu yük iki yük arasındaki hayali bir alan üzerindeki alanda teğet şekilde bir <span class="math inline">\(\tau\)</span> stresi yaratır. Bu stresin yaratacağı değişiklik biraz abartılı olsa da (c,d) resimlerinde gösteriliyor.</p>
<div class="figure">
<img src="phy_020_strs_01_03.jpg" />

</div>
<p>Resmin abartılı hali gösterim amaçlı fakat kesim stresinin sonuçları hakikaten ciddi olabilir. Mesela alttaki vida dayanamayacağı bir kesim stresi yüzünden dikey yönde kopmuştur.</p>
<div class="figure">
<img src="phy_020_strs_01_04.jpg" />

</div>
<p>Normal streste olduğu gibi <span class="math inline">\(\tau = V / A\)</span> bir ortalamadır, fonksiyonel bir <span class="math inline">\(\tau\)</span> limitler ile elde edilebilir, oradan <span class="math inline">\(V\)</span> hesabı <span class="math inline">\(V = \int \tau \mathrm{d} A\)</span>.</p>
<p>Çubuk Bükülme Gerinimi (Beam Bending Strain)</p>
<p>Daha önce gördüğümüz üzere bir normal gerinim <span class="math inline">\(\epsilon\)</span>'nin baz tanımı</p>
<p><span class="math display">\[
\epsilon = \Delta L / L
\qquad (2)
\]</span></p>
<p>ki <span class="math inline">\(L\)</span> mevcut uzunluk, <span class="math inline">\(\Delta L\)</span> uygulanan kuvvet sonucu elde edilen uzama [2]. Bu formülü ufak bir demir çubuk parçasının bükülmesine uygulayabilir miyiz acaba?</p>
<div class="figure">
<img src="phy_020_strs_00_03.jpg" />

</div>
<p>Üstteki resme göre formülleri yazabiliriz. Gösterilen çubuk herhangi bir çubuk, tipi ve onun üzerindeki yükün dağılımı farketmiyor.</p>
<p>Resimde alt solda bükülme öncesi, sağda sonrası görülüyor, bükülme nötr eksenden <span class="math inline">\(\rho\)</span> uzaklığındaki bir nokta etrafında ve <span class="math inline">\(\mathrm{d}\theta\)</span> kadar. <span class="math inline">\(\rho\)</span>'ya bükülme çemberinin / eğiminin yarıçapı (radius of curvature) ismi de verilir. Bükülme öncesi <span class="math inline">\(AB\)</span> uzunluğu mesela görülen mavi çizgi için <span class="math inline">\(A&#39;B&#39;\)</span> haline gelecek. Ama dikkat edersek nötr eksene yakın noktalar daha az uzayacak, uzaklar daha fazla.. bu uzaklığı bir <span class="math inline">\(y\)</span> üzerinden temsil edebiliriz. O uzaklığı hesaba katan bir gerinim formülü nasıl elde ederiz?</p>
<p>Nötr eksene <span class="math inline">\(y\)</span> uzaklığındaki <span class="math inline">\(AB\)</span> bükülme sonrası <span class="math inline">\(A&#39;B&#39;\)</span> oldu ise, bu durumu (2) bazında belirtelim,</p>
<p><span class="math display">\[
\epsilon = \frac{A&#39;B&#39; - AB}{AB}
\]</span></p>
<p>Şimdi <span class="math inline">\(A&#39;B&#39;\)</span> hesabına gelelim. Dikkat edersek <span class="math inline">\(A&#39;B&#39;\)</span> ufak bir çember çevresi, verili yarıçapı ve açı üzerinden bu çember çevresi hesaplanabilir, tüm daire çevresi muhakkak <span class="math inline">\(2 \pi r\)</span>, açısı bilinen ufak parçalar için <span class="math inline">\(\pi \theta\)</span>, burada açı <span class="math inline">\(\theta\)</span> tüm <span class="math inline">\(2 \pi\)</span>'ye oranlı, radyan olarak. O zaman</p>
<p><span class="math display">\[
AB = \rho \mathrm{d} \theta
\]</span></p>
<p><span class="math inline">\(A&#39;B&#39;\)</span> için ufak dairenin yarıçapı değişir, nötr eksene <span class="math inline">\(y\)</span> kadar uzak isek, <span class="math inline">\(A&#39;B&#39;\)</span> yarıçapı <span class="math inline">\(\rho - y\)</span>, demek ki</p>
<p><span class="math display">\[
A&#39;B&#39; = (\rho - y) \mathrm{d} \theta
\]</span></p>
<p>Bunları (2)'ye koyarsak,</p>
<p><span class="math display">\[
\epsilon = \frac{(\rho - y) \mathrm{d} \theta - \rho \mathrm{d} \theta}{\rho \mathrm{d}\theta} =
\frac{\rho \mathrm{d}\theta - y \mathrm{d}\theta - \rho \mathrm{d}\theta}{\rho \mathrm{d}\theta} =
- \frac{y \mathrm{d}\theta}{\rho \mathrm{d}\theta}
\]</span></p>
<p><span class="math display">\[
\epsilon = - \frac{y}{\rho}
\]</span></p>
<p>Üstteki gerinim formülünü stres formülüne dönüştürebiliriz, Hooke'un Kanunu <span class="math inline">\(\sigma = E \epsilon\)</span> üzerinden,</p>
<p><span class="math display">\[
\sigma = -E y / \rho
\qquad (4)
\]</span></p>
<p>Kirişte Bükülme Momenti (Elastik Durum)</p>
<p>Moment kuvvet çarpı döndürmenin etrafında olduğu merkeze olan mesafe olarak hesaplanır, tork kavramıyla alakalıdır. Bir musluğu döndürdüğümüzde iki yönden kuvvet uygularız, her iki kuvvet musluğun merkezine oranla birer tork uygular, bu bir moment ortaya çıkartır.</p>
<p>Eğer bir kirişe eksenel kuvvet uyguluyorsam bu kirişin bükülmesi de o kirişin içinde momentler yaratacaktır.</p>
<div class="figure">
<img src="phy_020_strs_01_06.jpg" />

</div>
<p>Bükülme resimde görüldüğü gibi kirişin üst kısımlarını sıkıştırmaya, alt kısımlarını ise esnemeye / çekilmeye mağruz eder.</p>
<div class="figure">
<img src="phy_020_strs_01_09.jpg" />

</div>
<p>Kirişi yatay ufak kesitlere bölerek bakarsak, üstteki resimdeki gibi, üstteki şeritlere dışarıdan içe doğru, alttaki şeritlere ise içeriden dışa doğru eksenel kuvvetler uygulanmış gibi kabul edebiliriz. Normal yöndeki kuvvetler eksenel yönde birbirini iptal edeceği için o yöndeki etkisi sıfır kabul edilir. Ama o kuvvetlerin etrafında dönüş olduğu bir nötr eksene olan mesafesini de göz önüne alırsak, her ufak kesitin uyguladığı bir moment olacaktır.</p>
<p>Üç boyutta şöyle bakalım,</p>
<div class="figure">
<img src="phy_020_strs_01_07.jpg" />

</div>
<p>Stres <span class="math inline">\(\sigma\)</span> baktığımız yüzeyde kirişin her noktasındaki ufak <span class="math inline">\(\mathrm{d} A\)</span> alanındaki stresi gösteriyor, <span class="math inline">\(y\)</span> ise nötr eksene olan uzaklık, tork / moment bu uzaklık (kol) üzerinden uygulanacak.</p>
<div class="figure">
<img src="phy_020_strs_01_08.jpg" />

</div>
<p>Her noktadaki kuvvet <span class="math inline">\(F = \sigma \mathrm{d} A\)</span> olur, çünkü stres kuvvet bölü alandır, moment hesabı için mesafe ile çarparız, yani <span class="math inline">\(y \sigma \mathrm{d} A\)</span>. Tüm yüzeydeki momenti bulmak için [3],</p>
<p><span class="math display">\[
M = - \int_A y \sigma \mathrm{d} A
\]</span></p>
<p>Eksi işareti saat yönü tersini eksi kabul ettiğimiz için eklendi.</p>
<p><span class="math inline">\(\sigma = -Ey/\rho\)</span> olduğunu biliyoruz,</p>
<p><span class="math display">\[
M = - \int_A y \left[ \frac{-Ey}{\rho} \right] \mathrm{d} A
\]</span></p>
<p>Eksiler iptal olur, <span class="math inline">\(y\)</span> parantez dışına çıkar,</p>
<p><span class="math display">\[
M = \int_A y^2 \left[ \frac{E}{\rho} \right] \mathrm{d} A
\]</span></p>
<p><span class="math inline">\(E/\rho\)</span> sabit olduğu için entegral dışına alınır,</p>
<p><span class="math display">\[
M = \frac{E}{\rho} \int_A y^2 \mathrm{d} A
\]</span></p>
<p>Entegral atalet momentidir, ona <span class="math inline">\(I\)</span> diyebiliriz,</p>
<p><span class="math display">\[
M = \frac{EI}{\rho}
\]</span></p>
<p>Yani momenti bükülme acısı <span class="math inline">\(\rho\)</span> ve <span class="math inline">\(E,I\)</span> sabitleri ile (ki <span class="math inline">\(I\)</span> kirişin kesit şekli ile alakalıdır) hesaplayabiliyoruz. Not: <span class="math inline">\(EI\)</span> sabitine literatürde eğilme esnemezliği (flexural rigidity) ismi verilir.</p>
<p><span class="math inline">\(\rho\)</span>'dan kurtulmak için (4)'ü <span class="math inline">\(\rho\)</span> için düzenleyip üstteki formüle sokarsak,</p>
<p><span class="math display">\[
EI / (-Ey / \sigma )  = M
\]</span></p>
<p>Basitleştirince</p>
<p><span class="math display">\[
\sigma = - \frac{M y}{I}
\]</span></p>
<p>Bu formül bükülme normal stres (flexure) formülüdür [2], [6, sf. 364].</p>
<p>Kesme Kuvveti ve Dağıtık Yük</p>
<p>Bir kiriş üzerindeki kuvvetleri anlamak için onun ufak bir parçasına odaklanalım. Bu parçanın boyutları sonsuz küçük, eni <span class="math inline">\(\mathrm{d} x\)</span> büyüklüğünde, ve <span class="math inline">\(M\)</span> ile <span class="math inline">\(V\)</span>'ye bakarken yatay olarak <span class="math inline">\(\mathrm{d} M\)</span> ve <span class="math inline">\(\mathrm{d} V\)</span> noktalarındaki moment ve kesmeye / teğetlemeye bakıyoruz.</p>
<div class="figure">
<img src="phy_020_strs_02_10.jpg" />

</div>
<p>Bu ufak parçanın üzerindeki kuvvetler görülüyor, üstte dağıtık (distributed) bir yük var, bu bir kesme etkisi <span class="math inline">\(V\)</span> yaratır, ayrıca bükülme momentleri de mevcuttur. İşaret notasyonu olarak yükler aşağı ise pozitif, moment için saat yönü tersi pozitif, saat yönü negatif.</p>
<p>Şimdi ilk önce dikey yöndeki kuvvetlere bakalım, burada yük, ve kesme kuvvetleri var. Üstteki figürde görülen yatay yöndeki tüm kuvvetlerin toplamı denge gerekliliği sebebiyle sıfır olmalıdır [6, sf. 321].</p>
<p><span class="math display">\[
\sum_{dik} = 0, \quad V - q \mathrm{d} x - (V + \mathrm{d} V) = 0
\]</span></p>
<p>Yani</p>
<p><span class="math display">\[
\frac{\mathrm{d} V}{\mathrm{d} x} = -q
\qquad (3)
\]</span></p>
<p>Böylece kirişin üzerindeki dağıtık yük ile aynı kiriş üzerindeki kesme kuvveti arasında bir ilişkiyi ortaya çıkarmış oldum.</p>
<p>Bükülme Momenti</p>
<p>Momentler için de bir denge formülü ortaya çıkartabilirim. Moment hesabı için bir nokta seçilmeli, ufak parçanın sağ noktasını baz alıyorum (resimde işaretli),</p>
<div class="figure">
<img src="phy_020_strs_02_11.jpg" />

</div>
<p>Referans nokta gerekli çünkü hatırlarsak moment bir nokta etrafındaki döndürmeye bağlıdır, kuvvet dönüş çapına teğet olan kuvvettir. O zaman</p>
<p><span class="math display">\[
\sum M_{X} = -M + \left( M + \frac{\mathrm{d} M}{\mathrm{d} X} \mathrm{d} X \right) -
V \mathrm{d} X - q \mathrm{d} X \left( \frac{\mathrm{d} X}{2}  \right) = 0
\]</span></p>
<p>Formüldeki <span class="math inline">\(\mathrm{d} X / 2\)</span> nereden çıktı? Moment için bir kuvvet uygulama uzaklığı lazım, uzaklık için de tek bir noktayı seçmek gerekli; bu sebeple <span class="math inline">\(q\)</span>'nun etki ettiği bölgedeki kuvveti tek bir noktaya yapılıyormuş gibi farzediyoruz, o bölgenin tam ortasına, yani <span class="math inline">\(- \mathrm{d} X / 2\)</span> noktasına. Kuvvet büyüklüğü için o tüm alana etki eden kuvveti bulmak lazım, <span class="math inline">\(q \mathrm{d} X\)</span>.</p>
<p>Devam edelim, <span class="math inline">\(M\)</span> terimleri iptal olur, kalanları tekrar düzenleriz,</p>
<p><span class="math display">\[
V \mathrm{d} X + \frac{q}{2} \mathrm{d} X^2 = \frac{\mathrm{d} M}{\mathrm{d} X} \mathrm{d} X
\]</span></p>
<p>Eşitliğin her yerini <span class="math inline">\(\mathrm{d} X\)</span>'e bölelim,</p>
<p><span class="math display">\[
V + \frac{q}{2} \mathrm{d} X = \frac{\mathrm{d} M}{\mathrm{d} X} 
\]</span></p>
<p><span class="math inline">\(\mathrm{d} X \to 0\)</span> iken limiti alırsak, eşitliğin solundaki ikinci terim yokolur,</p>
<p><span class="math display">\[
V = \frac{\mathrm{d} M}{\mathrm{d} X}
\qquad (4)
\]</span></p>
<p>Böylece bir eşitlik daha elde ettim, teğetsel / kesme kuvveti <span class="math inline">\(X\)</span>'e göre momentteki değişim oranına eşit. Bir önceki eşitlik yük ve kesme, bu eşitlik kesme ve moment arasında idi. Bu ilişkiler Statik (Statics) dersinden geliyor, onları bulmak kolaydı.</p>
<p>Kaynaklar</p>
<p>[1] Philpot, <em>Mechanics of Materials</em></p>
<p>[2] Gramoll, <em>Mechanics</em>, <a href="http://www.ecourses.ou.edu/cgi-bin/ebook.cgi?topic=me" class="uri">http://www.ecourses.ou.edu/cgi-bin/ebook.cgi?topic=me</a></p>
<p>[3] BioMechie, <em>Bending Moment, Elastic Case</em>, <a href="https://www.youtube.com/watch?v=asBW0Ojc0bY" class="uri">https://www.youtube.com/watch?v=asBW0Ojc0bY</a></p>
<p>[4] Craig, <em>Mechanics of Materials, Third Edition</em></p>
<p>[6] Gere, <em>Mechanics of Materials</em></p>
</body>
</html>
