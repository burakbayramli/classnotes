<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
  <title></title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="elektrik-ve-manyetik-etkileşimler---ders-7">Elektrik ve Manyetik Etkileşimler - Ders 7</h1>
<p>Şimdiye kadar pek çok yaklaşıklama yaptık, mesela sonsuz düzlem bunlardan biri. Ya da bir diske, çubuğa çok yaklaşmak. Peki yaklaşıklama yapma zamanı ne zamandır? Ne zaman bu tekniği kullanmak uygundur? Bahsettiğimiz örneklerde hep iki farklı uzunluk ölçeği olduğuna dikkat edelim. Bu ölçekleri karşılaştırırız, ve biri diğerinden önemli ölçüde büyükse, bu yaklaşıklama için iyi bir zaman olduğunun işareti olabilir. Mesela elimde bir noktasal yük varsa, ve bu yükten belli bir mesafede duruyorsam, bu problemdeki önemli olan tek mesafe noktasal yükten ne kadar uzakta durduğum. Çünkü yük çok ufak, onun uzunluk bağlamında uzaklığa kıyasla bir önemi yok.</p>
<p>Eğer elimizde bir disk var ise, şimdi iki tane ölçekten bahsediyoruz, biri bu disk mesafe, biri diskin ne kadar büyük olduğu. Ne zaman bu şekilde iki ölçek var ise, yaklaşıklama yapabilir miyim diye kendimize sormamız lazım.</p>
<p>Örnek</p>
<p>Elimizde bir metal çubuk var, çubuğun uzunluğu <span class="math inline">\(L\)</span>. Çubuğun elektrik alanını nasıl hesaplayacağımızı gördük. Çubuk uzunluğu <span class="math inline">\(L=100m\)</span> olsun, ve ben ondan <span class="math inline">\(x=1 mm\)</span> uzakta duruyor olayım.</p>
<div class="figure">
<img src="07_01.jpg" />

</div>
<p>Ölçekler öyle farklı ki üstteki diyagram aslında temsili değil, gerçek ölçülere yakın çizmeye kalksam <span class="math inline">\(x\)</span> gözükmezdi bile. İşte iki farklı uzunluk ölçeği. Hemen acaba yaklaşıklama yapabilir miyim diye düşünüyorum. İki uzunluğun oranına bakabiliriz, <span class="math inline">\(x/L = 10^{-5}\)</span> ki bu sayı <span class="math inline">\(0.1\%\)</span>'den bile küçük. Ben <span class="math inline">\(0.1\%\)</span>'i bir eşik değeri olarak kullanırım, ne zaman bir ölçek oranı bu yüzdeden küçükse bunu bir yaklaşıklama işareti olarak algılıyorum ben.</p>
<p>O zaman çubuğun elektrik alan formülünü yazalım (çubuğu kesen düzlem için),</p>
<p><span class="math display">\[
\vec{E} = \frac{1}{4\pi\epsilon_0} \frac{Q}{x \sqrt{x^2 + (L/2)^2}} \hat{x}
\]</span></p>
<p>Eğer bölendeki karekök içindekilere bakarsak bir <span class="math inline">\(x^2\)</span> var bir de <span class="math inline">\((L/2)^2\)</span> var, birbirleriyle toplanıyorlar. Yaklaşıklama için aradığımız bu tür bir işlem, toplama var, ama işlemdeki bir kısım diğerinden ölçek olarak çok çok farklı. Çarpma değil toplam olması önemli çünkü ufak sayı büyük olana o zaman fazla etki etmez, ama çarpma olsaydı küçük olan sayı nihai çarpımı küçüklüğe doğru çekebilirdi. Devam edelim <span class="math inline">\(L\)</span> ölçeği <span class="math inline">\(x\)</span> ölçeğinden çok daha büyük. O zaman bu problemde <span class="math inline">\(x\)</span>'in ne olduğu umrumuzda değil, onu yok sayıyoruz,</p>
<p><span class="math display">\[
 = \frac{1}{4\pi\epsilon_0} \frac{Q}{x \sqrt{\cancel{x^2} + (L/2)^2}} \hat{x}
\]</span></p>
<p>ve matematiğe geri kalanlarla devam ediyoruz.</p>
<p><span class="math display">\[
 = \frac{1}{4\pi\epsilon_0} \frac{Q}{x (L/2)} \hat{x}
\]</span></p>
<p><span class="math display">\[
 = \frac{1}{4\pi\epsilon_0} \frac{2(Q/L)}{x} \hat{x}
\]</span></p>
<p>ve tekrar etmek gerekirse bu çubuğa çok yakın yerlerde, <span class="math inline">\(x &lt;&lt; L\)</span> olduğu durumlar için.</p>
<p>Devam edersek şimdi boş ve dolu kürelerin yüklerini hesaplamak istiyorum. Boş küre durumunda bir ince dış tabaka olacak ve yüklerin bu katmanda yüklerin birörnek dağılmış olduğunu düşüneceğiz. Dolu durumda içeride materyel olacak, ve yük bu durumda kürenin her tarafında birörnek dağılmış olacak. Faraziyemiz materyelin yalıtkan olduğu.</p>
<p>Toplam yük hesabını daha önceki gibi yapabilirdik, küre dışı ya da içindeki ufak bir noktasal yükün alanından başlayıp, bunu alansal olarak toplamak, entegralini almak ve toplamı bulmak. Disk, çubuk, vs. için kullandığımız bu yaklaşım bu problemde çok fazla başımızı ağrıtacak. Şimdilik simetri kullanarak hesabın kendisini atlayacağız, bu bir kısayol. Daha ileride Gauss'un Kanunu adındaki bir teknik ile bu hesabı daha hızlı yapmamızı sağlıyor. Şimdi simetriyi kullanalım.</p>
<p>Kürenin simetrisi nerede? Diyagramsal olarak düşünürsem bir küreyi sağa, sola cevirsem hala bir küre değil midir? Fiziğin güzel tarafı eğer diyagramda fark görülmüyorsa matematikte de fark görülmez demektir. Yani bir küreyi çevirmek fiziksel durumda değişikliğe yolaçmaz. Kullanabileceğimiz bir diğer faktör çok uzaktan kürenin noktasal yük gibi gözükeceği.</p>
<p>Yalıtkan madde düşünürsek kürenin içindeki elektrik alanı her notada sıfırdır. Bunu ispatsız veriyorum ama alttaki diyagram ikna edici olacaktır. Küre içindeki herhangi bir <span class="math inline">\(B\)</span> noktasını düşünürsek ona etki eden tüm kuvvetler gösteriliyor. Buradan hareketle kürenin içindeki toplam elektrik alan sıfır olacaktır, çünkü her noktayı düşünürsek ortaya çıkan tüm alan etkileri birbirini yokeder.</p>
<div class="figure">
<img src="07_02.jpg" />

</div>
<p>Farazi bir durum sorusu: eğer bu küre içine bir negatif yük koysaydım alan açısından ne olurdu? Hiçbir şey. Yalıtkan madde faraziyesi bize küre içi toplam sıfır elektrik alanı verdi, bu alan içine koyulan negatif yük yerinden oynamaz.</p>
<div class="figure">
<img src="07_03.jpg" />

</div>
<p>Peki iletken durumda ne olur? Diğer pozitif yükler nasıl davranırlardı? Negatif yüke doğru biraz daha yaklaşırlardı. Tamamen değil ama biraz kayma olurdu, yakın yerlerde daha fazla uzaklarda daha az. Bu kayma olduktan sonra küre içinde bir toplam yük ortaya çıkar, ve negatif yüke bir kuvvet uygulanmaya başlanır ve negatif yük çekilir. Gayri stabil bir durum ortaya çıkar. Bu durumda negatif yük pat diye dış katmana doğru gider.</p>
<p>Şimdi iki küreli duruma bakalım. Yavaş yavaş dolu küre durumuna yaklaşmak istiyorum ama şimdilik iki küreye bakalım. Küreler içiçe geçmiş olsunlar.</p>
<div class="figure">
<img src="07_04.jpg" />

</div>
<p>Soru: iki küre arasındaki toplam elektrik alan nedir? Tek kürenin elektrik alanının formülüne bakalım, <span class="math inline">\(R\)</span> yarıçaplı bir küre için, herhangi bir <span class="math inline">\(r\)</span> noktasındaki alan,</p>
<p><span class="math display">\[
\vec{E} = \left\{ \begin{array}{ll}
\frac{1}{4\pi\epsilon_0} \frac{Q}{|r|^2} \vec{r} &amp; r&gt;R \textrm{ ise}\\
0 &amp; r&lt;R \textrm{ ise}
\end{array} \right.
\]</span></p>
<p>Yani küre içinde alan sıfır, dışında üstte, ilk satırda görülen formül. Küre içindeyken küre hiç yokmuş gibi düşünebiliriz. İçiçe durumunda yarıçapları <span class="math inline">\(a,b\)</span> olan iki küre olsun, ki <span class="math inline">\(a&lt;b\)</span>, arada iken dış kürenin içinde, iç kürenin dışında oluyoruz değil mi? O zaman orada sadece iç küreyi hissederdik, yani</p>
<p><span class="math display">\[
\vec{E} = \left\{ \begin{array}{ll}
\frac{1}{4\pi\epsilon_0} \frac{2Q}{|r|^2} \vec{r} &amp; r&gt;b \textrm{ ise}\\
\frac{1}{4\pi\epsilon_0} \frac{Q}{|r|^2} \vec{r} &amp; a&lt;r&lt;b \textrm{ ise}\\
0 &amp; r&lt;a \textrm{ ise}
\end{array} \right.
\]</span></p>
<p>Her iki küre dışında <span class="math inline">\(2Q\)</span> durumu var çünkü her iki kürenin toplam etkisi orada hissediliyor.</p>
<p>Dolu küre durumuna gelelim. Herhalde birazdan yapacağımız tahmin edilebilir; içiçe bir sürü küre düşünürsek, bu bir tür doluluğu temsil edebilir. Diyelim ki bu içiçe kürelerde <span class="math inline">\(r\)</span>'de dursak, bu durumda belli miktarda dış küre belli miktarda iç küre var. Bu hesabı nasıl yaparız? Toplam yükü nasıl buluruz?</p>
<div class="figure">
<img src="07_05.jpg" />

</div>
<p>Daha önce iki küre dışında <span class="math inline">\(2Q\)</span> toplam yük demiştik, şimdi tüm içiçe kürelerin toplam yükü <span class="math inline">\(Q\)</span> diyelim. Küre için hacim hesabı <span class="math inline">\(V = \frac{4}{3} \pi R^3\)</span>'dir. O zaman alttaki oran da doğrudur,</p>
<p><span class="math display">\[
\frac{Yuk}{Hacim} = \frac{Q}{(4/3)\pi R^3}
\]</span></p>
<p>Daha önce birörnek yük dağılımı vardır demiştik, o zaman bu dolu küreden herhangi bir parçayı çekip çıkarsak o parça için üstteki oran doğru olmalıdır. O zaman <span class="math inline">\(r\)</span> noktasında olan yüke <span class="math inline">\(\Delta q\)</span> dersek, o noktaya kadar olan hacme <span class="math inline">\(\Delta V\)</span>, ki <span class="math inline">\(\Delta V = 4/3 \pi r^3\)</span>, o zaman <span class="math inline">\(\Delta q / \Delta V\)</span> önceki oranla aynı olur. Yani</p>
<p><span class="math display">\[
\frac{Q}{(4/3)\pi R^3} = \frac{\Delta q}{(4/3)\pi r^3}
\]</span></p>
<p>Bu denklemi tekrar düzenleyerek <span class="math inline">\(\Delta q\)</span> için bir formül elde edebiliriz,</p>
<p><span class="math display">\[
\Delta q = Q \left( \frac{r^3}{R^3} \right)
\]</span></p>
<p>O zaman kırmızı bölgedeki elektrik alanını hesaplayabiliriz, çünkü o noktaya kadar olan yükü biliyoruz,</p>
<p><span class="math display">\[
\vec{E} = \frac{1}{4\pi\epsilon_0} \frac{\Delta q}{r^2} \vec{r}
\]</span></p>
<p><span class="math display">\[
= \frac{Q}{4\pi\epsilon_0} \frac{r}{R^3} \vec{r}
\]</span></p>
<p>Üstteki formül küre içinde olduğumüz sürece geçerli olan bir formül, en iç noktadan başlayıp <span class="math inline">\(r\)</span>'yi büyüttükçe lineer olarak elektrik alan artıyor, artıyor. Dışarı çıktıktan sonra tüm kürenin alan etkisi tüm kürenin yarıçapının karesine oranlı azalıyor.</p>
</body>
</html>
