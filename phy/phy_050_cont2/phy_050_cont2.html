<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  
    <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>

  <title>Lagrange Biçimi (Formalism)</title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="lagrange-biçimi-formalism">Lagrange Biçimi (Formalism)</h1>
<p>Feynman'dan [3, 19-1]. Diyelim ki bir obje bir noktadan diğerine serbest hareketle (dışarıdan iteklenmeden, baştan bir ittirmeyle) ilerliyor. Bir &quot;yerçekim alanında'' hareket ettiği söylenir, fakat bu dünya üzerinde bariz olanın ilanı, dünyada hareket eden herşey onun yerçekimi alanında. Neyse, bu şekilde ilerleyen bir objenin <span class="math inline">\(x(t)\)</span> yolunu takip ettiğini düşünelim. Şimdilik tek bir eksene bakalım, dikey eksen, yani objenin nasıl yukarı çıkıp aşağı indiği. Eğer <span class="math inline">\(x(t)\)</span>'yi zamana göre grafiklersek diyelim takip edilen yol alttaki gibi,</p>
<div class="figure">
<img src="phy_lagrange_04.png" />

</div>
<p>Bu yol, doğanın zorladığı yol, öyledir ki, yolun her noktasında o noktadaki kinetik enerji <span class="math inline">\(1/2 m(\mathrm{d} x/\mathrm{d} t)^2\)</span>'den potansiyel enerji <span class="math inline">\(mgx\)</span>'i çıkartırsak ve bu farkı <span class="math inline">\(t\)</span> üzerinden entegre edersek (yani bir nevi averajını alırsak) elde edilen sonuç diğer yollara nazaran en minimal olandır. Bu entegral,</p>
<p><span class="math display">\[ 
S = \int_{t_1}^{t_2} 
\left[ 
\frac{1}{2} m \left( \frac{\mathrm{d} x}{\mathrm{d} t} \right)^2 - mgx 
\right] \mathrm{d} t
\]</span></p>
<p>Not: Üstteki fark notasyonel olarak ileride <span class="math inline">\(L = K - P\)</span> olarak görülecek büyüklük, bazı kaynaklar farkı <span class="math inline">\(T - V\)</span> olarak ta gösterebilir.</p>
<p>Kimi yollarda belki başta çok fazla kinetik enerji olurdu, ama aynı zamanda aynı notaya gelmek için bu sefer hızlı yavaşlamak gerekirdi, yani doğru cevap, doğanın optimize ettiği cevap kinetik ve potansiyel enerji arasında öyle bir denge bulmak ki averaj hızdan fazla sapmadan (yani en az enerjiyle) bir noktadan diğerine gitmek.</p>
<p>Asında örnek daha da basitleştirilebilirdi, bu kural diyor ki diyelim bir serbest parçacık var, üzerinde potansiyel enerji etkisi olmasın, sadece hıza bakalım, bu parçacığın belli bir zaman içinde bir noktadan diğerine gitmesi için averaj, sabit hızda gitmesi gerekir. Sabit derken tüm mesafe bölü istenen zaman, eğer 200 km'yi 2 saatte gideceksek 200 km/h. Niye? Çünkü parçacık başka bir şekilde gidiyor olsaydı bazen averajdan çok bazen averajdan az hızla gidiyor olurdu, ve gidilmesi için gereken hız belli, mesafe bölü zaman. Yani eğer evden ise arabayla belli bir zamanda gitmeniz gerekiyorsa sabit hızda gidebilirdiniz, ya da başta çok hızlanıp sona yakın sürekli frene basıp yavaşlayabilirdiniz, belki bazen geri giderdiniz, sonra ileri, vs. Fakat sabit hız dışında herhangi bir şekilde giderseniz bazen çok bazen az hızlı gitmiş olurdunuz. Bir ortalama etrafında sürekli sapma gösteren bir değişkenin karesinin ortalaması her zaman ortalamanın karesinden fazladır. Bunu {} yazından gördük,</p>
<p><span class="math display">\[ Var(Y) = E( Y^2  - 2YE(Y) + (E(Y)^2) )\]</span></p>
<p><span class="math display">\[  = E(Y^2)  - 2E(Y)E(Y) + (E(Y)^2)\]</span></p>
<p><span class="math display">\[ Var(Y) = E(Y^2) - (E(Y)^2)\]</span></p>
<p><span class="math inline">\(E(Y^2)\)</span> karenin ortalaması, <span class="math inline">\(E(Y)^2\)</span> ortalamanın karesi. İlki ikinciden büyük çünkü eşitliğin sol tarafında varyasyon <span class="math inline">\(Var(Y)\)</span> var.</p>
<p>Potansiyel enerjiyi dahil edince aradaki averaj farkın minimal olduğu yol takip ediliyor, potansiyel ve kinetik enerji arasında bir al-ver ilişkisi var, top atsak yukarı yukarı giderken potansiyeli artıyor, artıyor ama hızı yavaşlıyor; ya da aşağı düşerken potansiyel azalıp kinetik enerji artıyor, bu al-ver ilişkisinin basit bir çıkartma ile yakalayabiliyoruz.</p>
<p>Bu prensibe dayalı olarak Newton kanunları türetilebilir. Öyle bir yol <span class="math inline">\(\underline{x}(t)\)</span> var ki bu optimal yol, o yol bazlı olarak hesaplanan <span class="math inline">\(S\)</span>'nin birinci derece yaklaşıklamasının optimal yoldan farkı sıfırdır. Yani bir anlamda optimizasyon problemlerinde türevi sıfıra eşitleyip çözdüğümüz gibi (1. derece yaklaşıksallama) burada da <span class="math inline">\(\underline{x}(t)\)</span>'dan ufak bir sapma <span class="math inline">\(\eta(t)\)</span> hayal edebiliriz, ve ana formülde <span class="math inline">\(x(t) = \underline{x}(t) + \eta(t)\)</span> ile açılım yapıp elde edilen sonucu <span class="math inline">\(\underline{x}\)</span> noktasındaki <span class="math inline">\(\underline{S}\)</span>'ten çıkartıp sıfıra eşitleyip çözebiliriz, optimalliğin bize hangi formülleri sunduğuna bakabiliriz.</p>
<div class="figure">
<img src="phy_lagrange_05.png" />

</div>
<p>Ana formülü tekrar yazalım ve potansiyeli <span class="math inline">\(V(x)\)</span> ile belirtelim,</p>
<p><span class="math display">\[ 
S = \int_{t_1}^{t_2} 
\left[ 
\frac{m}{2} \left( \frac{\mathrm{d} x}{\mathrm{d} t} \right)^2 - V(x)
\right] \mathrm{d} t
\]</span></p>
<p>Yerine koyduktan sonra</p>
<p><span class="math display">\[ 
S = \int_{t_1}^{t_2} 
\left[ 
  \frac{m}{2} 
   \left(  \frac{\mathrm{d} \underline{x}}{\mathrm{d} t} + \frac{\mathrm{d} \eta}{\mathrm{d} t} \right)^2 - 
   V(\underline{x})
\right] \mathrm{d} t
\]</span></p>
<p>Karesel işlemi açalım,</p>
<p><span class="math display">\[ 
\left( \frac{\mathrm{d} \underline{x}}{\mathrm{d} t}\right)^2 + 
2 \frac{\mathrm{d} \underline{x}}{\mathrm{d} t} \frac{\mathrm{d} \eta}{\mathrm{d} t} +
\left( \frac{\mathrm{d} \eta}{\mathrm{d} t}\right)^2
\]</span></p>
<p>Birinci yaklaşıksallamaya baktığımız için <span class="math inline">\(\eta^2\)</span> içeren tüm terimleri &quot;iki veya daha fazla derece'' denen bir kutuya atabilirim,</p>
<p><span class="math display">\[ 
\frac{m}{2} \left( \frac{\mathrm{d} \underline{x}}{\mathrm{d} t}\right)^2 + 
m \frac{\mathrm{d} \underline{x}}{\mathrm{d} t} \frac{\mathrm{d} \eta}{\mathrm{d} t} + 
(\textrm{iki veya daha fazla derece})
\]</span></p>
<p>Potansiyel <span class="math inline">\(V\)</span>'ye gelelim. <span class="math inline">\(\eta\)</span>'yi çok ufak bir değişim kabul ettiğim için <span class="math inline">\(V(x)\)</span>'in <span class="math inline">\(\underline{x}\)</span> yakınında Taylor açılımını kullanabilirim,</p>
<p><span class="math display">\[ 
V(\underline{x} + \eta) = 
V(\underline{x}) + \eta V&#39;(\underline{x}) + 
\frac{\eta^2}{2}V&#39;&#39;(\eta) + ...
\]</span></p>
<p>Her şeyi bir araya koyuyorum, <span class="math inline">\(\eta^2\)</span> içeren terimler daha önceki kutuya düşecek tabii,</p>
<p><span class="math display">\[ 
S = \int_{t_1}^{t_2} \left[
\frac{m}{2} \left( \frac{\mathrm{d} \underline{x}}{\mathrm{d} t}^2 \right)^2
- V(\underline{x}) 
+ m \frac{\mathrm{d} \underline{x}}{\mathrm{d} t} \frac{\mathrm{d} \eta}{\mathrm{d} t} 
- \eta V&#39;(\underline{x}) + (\textrm{iki veya daha fazla derece})
\right] \mathrm{d} t 
\]</span></p>
<p>Şimdi ilk iki terime bakarsak bu terimlerin optimal yol <span class="math inline">\(\underline{x}\)</span> için hesaplayacağım formülde de aynen bu şekilde olacağını görebilirdim. O zaman <span class="math inline">\(S\)</span> ile <span class="math inline">\(\underline{S}\)</span> arasındaki farkı alırken bu terimler yokolacak, geri kalanları (ve ikinci derece ve fazlası terimleri atarak) aradığım fark <span class="math inline">\(\delta S\)</span> diyeceğim büyüklükte kullanabilirim.</p>
<p><span class="math display">\[ 
\delta S = \int_{t_1}^{t_2} \left[ 
m \frac{\mathrm{d}\underline{x}}{\mathrm{d} t} \frac{\mathrm{d}\eta}{\mathrm{d} t} - \eta V&#39;(\underline{x})
\right] \mathrm{d} t 
\qquad (5)
\]</span></p>
<p>Artık diyebilirim ki <span class="math inline">\(\underline{x}\)</span>'in ne olduğunu bilmiyorum, ama her ne olursa olsun üstteki entegral (fark) sıfır olmalı. Şimdi <span class="math inline">\(\eta\)</span> türevinden kurtulmak istiyoruz, <span class="math inline">\(\eta\)</span>'nin herhangi bir şey olabileceğini söyledik, ve görmek istediğimiz &quot;<span class="math inline">\(\eta\)</span> çarpı birşeyler'' ki o birşeylerin sıfır olması gerekeceğinden hareketle ileri gidebilelim. Parçalı entegral alarak bunu yapabiliriz, parçalı entegral genel formu hatırlarsak,</p>
<p><span class="math display">\[ 
\int u \mathrm{d} v = uv - \int v \mathrm{d} u
\]</span></p>
<p><span class="math inline">\(u = m \frac{\mathrm{d}\underline{x}}{\mathrm{d} t}, \quad \mathrm{d} v = \frac{\mathrm{d} \eta}{\mathrm{d} t}\)</span></p>
<p>O zaman (5) şu şekilde yazılabilir,</p>
<p><span class="math display">\[ 
= m \frac{\mathrm{d} \underline{x}}{\mathrm{d} t} \eta \bigg\vert_{t_1}^{t_2} 
- \int_{t_1}^{t_2} \frac{\mathrm{d}}{\mathrm{d} t} \left( m \frac{\mathrm{d} \underline{x}}{\mathrm{d} t} \eta(t) \mathrm{d} t\right)
- \int_{t_1}^{t_2} V&#39;(\underline{x}) \eta(t) \mathrm{d} t
\]</span></p>
<p>İlk terim yokolacak çünkü <span class="math inline">\(\eta\)</span>'nin <span class="math inline">\(t_1,t_2\)</span>'de sıfır olması gerektiğini söyledik,</p>
<p><span class="math display">\[ 
\delta S = 
\int_{t_1}^{t_2} \left[ 
-m \frac{\mathrm{d}^2 \underline{x}}{\mathrm{d} t^2} - V&#39;(\underline{x})
\right] 
\eta(t) \mathrm{d} t
\]</span></p>
<p>İstediğimiz forma eriştik. Üsttekinin sıfır olması için köşeli parantez içindekinin sıfır olması gerekir, yani</p>
<p><span class="math display">\[ 
\left[ 
-m \frac{\mathrm{d}^2 \underline{x}}{\mathrm{d} t^2} - V&#39;(\underline{x})
\right]  = 0
\]</span></p>
<p>olmalı. İşte Newton'un <span class="math inline">\(F = ma\)</span> formuna eriştik! Birinci terim kütle çarpı ivme (ikinci türev), ikinci terim potansiyel enerjinin türevi, yani kuvvet.</p>
<p>Newton Yönünden Lagrange Yönüne</p>
<p>Aynen Lagrange formalizminden Newton'un ikinci kanununu elde ettiğimiz gibi ters yönde de gidebilirdik. Bu öteki yönü göstermeden önce şu soruyu soralım, bu başlangıç noktalarından hangisi daha asıl / temel olanıdır? İkisi de aşağı yukarı aynı seviyede aslında.. Lagrange formülü kinetik ve potansiyel enerji farkından bahsetti, fakat bu kavram biraz &quot;denesem acaba ne çıkar?'' gibi bir akıllıca tahmininin sonucuydu. Daha temel bir kanuna dayanarak bulunmuş bir seçim değildi. Ayrıca literatür bu seçimin doğruluğunun ispatı olarak Newton kanununa erişmeyi gösteriyor, demek ki Newton kanunu daha temel. Gerçi Newton kanunlarının altında yatan daha baz kuvvetler olmalı. Bu konular Fizik alanının şu anda meşgul olduğu konular.</p>
<p>Önceki derste gördüğümüz Euler denkleminden başlayalım, değişkenlerde birkaç değişim yapalım, <span class="math inline">\(y(x)\)</span> yerine <span class="math inline">\(x(t)\)</span> olsun, o zaman denklem,</p>
<p><span class="math display">\[
\frac{\partial F(t,x,\dot{x})}{\partial x} - 
\frac{\mathrm{d} }{\mathrm{d} t} \frac{\partial F(t,x,\dot{x})}{\partial \dot{x}} = 0
\]</span></p>
<p>Newton kuralı nedir? Bir potansiyel <span class="math inline">\(V(x)\)</span>'nin yarattığı kuvvet etkisi altındaki bir noktasal kütle <span class="math inline">\(m\)</span> eksen <span class="math inline">\(x\)</span> boyunca hareket ediyor [1, sf. 499]. Kinetik enerji <span class="math inline">\(T\)</span> ve potansiyel enerji <span class="math inline">\(V\)</span> olsun. Bu durumda hareket kanunu</p>
<p><span class="math display">\[
m \frac{\mathrm{d}^2 x}{\mathrm{d} t^2} = -V&#39;(x)
\]</span></p>
<p>ya da</p>
<p><span class="math display">\[
m \frac{\mathrm{d}^2 x}{\mathrm{d} t^2} + V&#39;(x) = 0
\]</span></p>
<p>Eğer <span class="math inline">\(\dot{x} = \frac{\mathrm{d} x}{\mathrm{d} t}\)</span> kabul edersek üsttekini</p>
<p><span class="math display">\[
\frac{\mathrm{d} V}{\mathrm{d} x} + \frac{\mathrm{d}}{\mathrm{d} t} (m\dot{x}) = 0
\]</span></p>
<p>ya da</p>
<p><span class="math display">\[
\frac{\mathrm{d} (-V)}{\mathrm{d} x} -
\frac{\mathrm{d}}{\mathrm{d} t}
  \left[
     \frac{\mathrm{d} }{\mathrm{d} \dot{x}} \left( \frac{m\dot{x}^2}{2} \right)
  \right] =0 
\]</span></p>
<p><span class="math inline">\(\mathrm{d} / \mathrm{d} x\)</span> dışarı çekince nasıl <span class="math inline">\(\frac{m\dot{x}^2}{2}\)</span> elde edildiğini görüyoruz herhalde, eğer <span class="math inline">\(\mathrm{d} / \mathrm{d} \dot{x}\)</span> türevini uygulasak <span class="math inline">\(m\dot{x}\)</span> elde ederdik. Diğer yandan <span class="math inline">\(\frac{m\dot{x}^2}{2} = \frac{1}{2} m\dot{x}^2\)</span> kinetik enerji değil midir? Eğer hız <span class="math inline">\(v = \dot{x}\)</span> dersek daha da tanıdık forma erişiyoruz, <span class="math inline">\(T = \frac{1}{2} mv^2\)</span>.</p>
<p>Üstte kinetik enerji için <span class="math inline">\(T\)</span> kullanalım,</p>
<p><span class="math display">\[
\frac{\mathrm{d} (-V)}{\mathrm{d} x} -
\frac{\mathrm{d}}{\mathrm{d} t}
  \left[ \frac{\mathrm{d} (T)}{\mathrm{d} \dot{x}} \right] =0 
\]</span></p>
<p><span class="math inline">\(T\)</span> değişkeni <span class="math inline">\(x\)</span>'den bağımsızdır, enerji nerede olursak olalım aynıdır, <span class="math inline">\(V\)</span> değişkeni de <span class="math inline">\(\dot{x}\)</span> yani hızdan bağımsızdır. Bu durumda</p>
<p><span class="math display">\[
\frac{\partial T}{\partial x} = 0, \quad
\frac{\partial V}{\partial \dot{x}} = 0
\]</span></p>
<p>olacaktır. Eğer sıfır getirecek her türevi kendi grubu içine koyarsak üstteki sonucu değiştirmemiş oluruz,</p>
<p><span class="math display">\[
\frac{\partial }{\partial x} \left( T - V  \right) -
\frac{\mathrm{d}}{\mathrm{d} t} \left( \frac{\partial }{\partial \dot{x}} (T - V)  \right) = 0
\]</span></p>
<p>Eger <span class="math inline">\(L = T - V\)</span> dersek,</p>
<p><span class="math display">\[
\frac{\partial L}{\partial x} - \frac{\mathrm{d}}{\mathrm{d} t} \frac{\partial L}{\partial \dot{x}} = 0
\]</span></p>
<p>şeklindeki ünlü Euler-Lagrange formuna erişmiş oluyoruz. Varyasyonel problemleri çözmek için tipik olarak</p>
<p><span class="math display">\[
S = \int_{t_1}^{t_2} L \mathrm{d} t
\]</span></p>
<p>entegrali çözülür.</p>
<p>Hangisi Daha Temel</p>
<p>Akla şu soru gelebilir. Potansiyel eksi kinetik enerji kullanan Lagrange formundan Newton kanununa erişiyoruz, fakat biraz önce gördüğümüz gibi ters yönde de gidebiliyoruz. Bunlardan hangisi daha temeldir (fundamental)? Hangisi fiziksel dünyanın esas işleyişini tarif eder ki diğer formülasyonlar ondan türetilsin?</p>
<p>Her ne kadar Feynman <span class="math inline">\(T - V\)</span> yaklaşımına çok güzel bir açıklama getirmiş olsa da bu açıklama fiziğin temel kanunu olarak kullanılamıyor.</p>
<p>Diğer bir yaklasim Maupertuis tarafından ortaya atılmıştır, daha sonra Euler bu açıklamayı kullanarak kütle çarpı hız çarpı alınan mesafe şeklinde bir <span class="math inline">\(\int mvds\)</span> entegrali kurgulamıştır ve bu entegral ile de Euler-Lagrange formuna erişilebilir. Acaba Maupertuis formülü mü daha temeldir?</p>
<p>Ne yazık bu formül de akıllı tahminsel (heuristic) öğeler içeriyor. Yani daha temel kavramlara dayanmadan diyorsunuz ki onu şununla, sonra bununla çarpayım, optimize edeyim bakalım ne olacak? Newton kanununa erişince diyorsunuz ki &quot;ah demek ki doğru seçim yapmışım''. Bu da yeterince temel değildir.</p>
<p>Eğer başarı kıstası Newton kanunlarına erişmek ise o zaman denebilir ki Newton daha temeldir. Bu doğrudur. Fakat Newton kanunlarının da nereden geldiğini hala bilmiyoruz. Doğru ölçümleri açıklayan bir formülasyondur, fakat mesela yerçekimin nasıl işlediğini bilmediğimiz için (Einstein da bunu yapamadı) bu kanunları temelden aciklayan kavramlar hala elimizde yok.</p>
<p>Bildiklerimiz şunlar, Lagrange formülasyonu daha çetrefil sistemlerin dinamik formüllerini bulmak için faydalıdır, bu tür bir örneği ileride göreceğiz.</p>
<p>Kaynaklar</p>
<p>[1] Zeldovich, <em>Elements of Applied Mathematics</em></p>
<p>[3] Feynman, <em>Feynman's Lectures on Physics, Millenial Edition, Vol 2</em></p>
</body>
</html>
