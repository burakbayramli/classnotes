<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
  <title></title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="materyel-mekaniği---9">Materyel Mekaniği - 9</h1>
<p>Burulma (Torsion)</p>
<p>Eksenel ve eksene dik yüklemelerden biraz daha çetrefil analiz gerektiren bir yük uygulama şekli, bir çubuğun büküldüğü zaman ortaya çıkan burulma durumudur. Burulma bir öğe momentlerle, ya da torklarla dönüşsel olarak yüklendiği zaman ortaya çıkar [1, sf. 224].</p>
<div class="figure">
<img src="phy_020_strs_06_01.jpg" />

</div>
<p>Mesela üstteki ilk resimde bir vidanın döndürülmesi görülüyor, bu durumda el bir <span class="math inline">\(T\)</span> torku uygular. Bir arabanın tekerlek aksı, şaftı ya da gemilerin pervanesine (propeller) dönüş ileten aks aynı davranışı sergiler. Altta üçüncü resimde görülen tork ilk nokta için <span class="math inline">\(T_1 = P_1 d_1\)</span> ile, ikincisi <span class="math inline">\(T_2 = P_2 d_2\)</span> ile hesaplanabilir.</p>
<div class="figure">
<img src="phy_020_strs_06_02.jpg" />

</div>
<p>Burulma deformasyonunun mekaniğine biraz daha yakından bakalım. Bir çubuğu <span class="math inline">\(\phi(x)\)</span> açısına gelecek şekilde büküyoruz, ve burulma bir <span class="math inline">\(\gamma\)</span> kesme gerginliğine yol açıyor.</p>
<div class="figure">
<img src="phy_020_strs_06_03.jpg" />

</div>
<p>Amacımız burulma deformasyonu (dönüş açısı <span class="math inline">\(\phi\)</span>) ve onun sebep olduğu kesme gerginliği <span class="math inline">\(\gamma\)</span> arasında bir ilişki elde etmek. Üstteki ilk şekil çubuğun bir <span class="math inline">\(x\)</span> bağlamındaki bir parçasını gösteriyor, altındaki ise o parçanın içindeki daha ufak yarıçaptaki bir parçasını [3, sf. 240].</p>
<p>Burulma önce ve sonrası aynı figürde, mesela üstteki resimde ikinci şekle bakarsak, QRS açısı bir dik açı, burulma sonrası elde edilen Q<em>R</em>S* açısı dik değildir.</p>
<p><span class="math inline">\(\gamma\)</span> büyüklüğünü bulmak için üstteki resimde ikinci figure bakalım, <span class="math inline">\(S^{\ast}\)</span> ve <span class="math inline">\(S&#39;\)</span> arasındaki uzunluğu, <span class="math inline">\(R^{\ast}\)</span> ve <span class="math inline">\(S&#39;\)</span> uzunluğuna bölersek (bu yapılabilir çünkü ufak açılar sözkonusu ise tanjant hesabı aşağı yukarı açının kendisine eşittir [2]) istenen sonucu bulabiliriz. Tabii <span class="math inline">\(R^{\ast}S&#39;\)</span> uzunluğu <span class="math inline">\(\Delta x\)</span>, ve <span class="math inline">\(S^{\ast}S&#39;\)</span> uzunluğu çember çevresinin ufak bir parçası, onu <span class="math inline">\(\rho \Delta \phi\)</span> ile buluruz, bunları bir limit hesabı ile ifade edersek, ve <span class="math inline">\(\Delta x \to 0\)</span> iken</p>
<p><span class="math display">\[
\gamma = \lim_{\Delta x \to 0} \frac{S^{\ast}S&#39;}{R^{\ast} S&#39;} =
\lim_{\Delta x \to 0} \frac{\rho \Delta \phi}{\Delta x} =
\rho \frac{\mathrm{d} \phi}{\mathrm{d} x}
\]</span></p>
<p>O zaman eksenel yuvarlak olan bir birimin burumsal deformasyon için gerginlik-yer değişim (strain-displacement) denklemi</p>
<p><span class="math display">\[
\gamma = \gamma(x,\rho) = \rho \frac{\mathrm{d} \phi}{\mathrm{d} x}
\qquad (1)
\]</span></p>
<p><span class="math inline">\(\phi\)</span>'in <span class="math inline">\(x\)</span>'e göre türevi alınabildi çünkü formülü <span class="math inline">\(x\)</span>'e bağlıdır, bunu üstteki grafikte ilk figürde görüyoruz, <span class="math inline">\(\phi(x)\)</span> açısı <span class="math inline">\(\phi(x+\Delta x)\)</span> açısından farklı. Eğer <span class="math inline">\(\phi\)</span>'yi formülsel olarak düşünsek herhalde <span class="math inline">\(x\)</span> arttıkça ona lineer oranla artan bir açı büyüklüğü formülize edilebilirdi. <span class="math inline">\(\Delta \phi\)</span> değeri <span class="math inline">\(\Delta x\)</span> sonrası <span class="math inline">\(\phi(x)\)</span>'in ne kadar değiştiğini temsil ediyor, doğal olarak o da <span class="math inline">\(x\)</span>'e bağlıdır.</p>
<p>Genel olarak kesme / teğetsel gerginliği ve stresi arasındaki ilişkiyi daha önce gördük, burada da bir Hooke Kanunu var,</p>
<p><span class="math display">\[
\tau = G \gamma
\]</span></p>
<p><span class="math inline">\(G\)</span> sabiti kesme modülüsü. Üstteki formüle (1)'i sokarsak,</p>
<p><span class="math display">\[
\tau = G \rho \frac{\mathrm{d} \phi}{\mathrm{d} x}
\qquad (3)
\]</span></p>
<p>Bu formül bize bir kesitteki kesme streslerinin dağılımını veriyor. Eğer çubuk materyeli homojen (her yerde aynı), yani <span class="math inline">\(G\)</span> sabit ise kesme stresi merkezden dışa doğru çıktıkça <span class="math inline">\(\rho\)</span>'ya oranlı lineer bir şekilde artacaktır.</p>
<p>Tork hesabına gelelim. <span class="math inline">\(\tau\)</span> stresleri sürekli olarak yüzeyde etkili oldukları için bir moment etkisi yaratıyorlar, bu momentlerin toplamı çubuğa uygulanan torka eşit olacaktır. Merkeze yarıçapsal <span class="math inline">\(\rho\)</span> uzaklığında bir <span class="math inline">\(\mathrm{d} A\)</span> parçası düşünelim,</p>
<div class="figure">
<img src="phy_020_strs_06_04.jpg" />

</div>
<p>Bu ufak bölgeye etki eden kesme stresi <span class="math inline">\(\tau \mathrm{d} A\)</span>'dir, ki <span class="math inline">\(\tau\)</span> yarıçap <span class="math inline">\(\rho\)</span>'da etkili olan kesme stresidir. Bu kuvvetin momenti kuvvet çarpı merkeze olan uzaklık, bu örnekte uzaklık yine yarıçapın kendisi, tüm bu momentleri bulup alan üzerinden entegre edersek,</p>
<p><span class="math display">\[
T = \int_A \rho \left( G \rho \frac{\mathrm{d} \phi}{\mathrm{d} x} \right) \mathrm{d} A
\]</span></p>
<p>Eğer <span class="math inline">\(G\)</span> değişkeni <span class="math inline">\(\rho\)</span>'dan bağımsız ise,</p>
<p><span class="math display">\[
T = G \frac{\mathrm{d} \phi}{\mathrm{d} x} \int_A \rho^2 \mathrm{d} A
\qquad (2)
\]</span></p>
<p>Entegral içinde kalan kısım <span class="math inline">\(\int_A \rho^2 \mathrm{d} A\)</span> aslında her şekil için belli bir formüle sahip olan kutupsal dönme direnci (polar moment of inertia), notasyonda <span class="math inline">\(I_P\)</span> olarak geçer, bu örnekte bir çember şekli var, bu şekil için görülen entegral</p>
<p><span class="math display">\[
I_P = \int_A \rho^2 \mathrm{d} A
\]</span></p>
<p>Üstteki hesabı yapmak için alttaki şekli düşünelim,</p>
<div class="figure">
<img src="phy_020_strs_06_05.jpg" />

</div>
<p><span class="math inline">\(\mathrm{d} A\)</span>'yi şekilde görülen koyu gri ince halka olarak kabul edelim, o halkanın alanı nedir? Bu alanı kenarı halkanın uzunluğu çarpı eni ile hesaplayabiliriz [4, sf. 474]. En olarak sonsuz küçük <span class="math inline">\(\mathrm{d} \rho\)</span> alalım, çevre bilinen formül <span class="math inline">\(2\pi\rho\)</span>, demek ki <span class="math inline">\(\mathrm{d} A = 2\pi\rho \mathrm{d} \rho\)</span>. Tüm entegral,</p>
<p><span class="math display">\[
I_P = \int_A \rho^2 \mathrm{d} A =
\int_{0}^{r} \rho^2 (2\pi\rho \mathrm{d} \rho) =
2\pi \int_{0}^{r} \rho^3 \mathrm{d} \rho =
2\pi \frac{1}{4} \rho^4 \bigg\vert_{0}^{r}
\]</span></p>
<p><span class="math display">\[
I_P = \frac{\pi}{2} r^4
\]</span></p>
<p>Biz (2) ile devam edelim, o formülde <span class="math inline">\(I_P\)</span> notasyonu kullanalım şimdilik,</p>
<p><span class="math display">\[
T = G \frac{\mathrm{d} \phi}{\mathrm{d} x} I_P
\]</span></p>
<p><span class="math display">\[
\frac{\mathrm{d} \phi}{\mathrm{d} x} = \frac{T}{G I_P}
\]</span></p>
<p>Üstteki formül ile (3) formülünü birleştirirsek [3, sf. 243],</p>
<p><span class="math display">\[
\frac{T}{G I_P} = \frac{\tau}{G \rho }
\]</span></p>
<p><span class="math display">\[
\frac{T}{I_P} = \frac{\tau}{\rho }
\]</span></p>
<p><span class="math display">\[
\tau = \frac{T\rho}{I_P} 
\]</span></p>
<p>Fonksiyonları tüm değişkenleri ile belirtirsek,</p>
<p><span class="math display">\[
\tau \equiv \tau(x,\rho) = \frac{T(x) \rho}{I_P(x)} 
\]</span></p>
<p>Burulma Formülünü (Torsion Formula) bulmuş olduk.</p>
<p>Çoğunlukla burulan bir öğenin maksimum kesme stresi ile ilgileniyoruz, o zaman formül</p>
<p><span class="math display">\[
\tau_{max} = \frac{T_{max} r}{I_P} 
\]</span></p>
<p>haline gelir. Ayrıca (1) formülünü baz alınca, en dışta, değişimin maksimum olduğu yerde,</p>
<p><span class="math display">\[
\gamma_{max} = r \frac{\mathrm{d} \phi}{\mathrm{d} x}
\]</span></p>
<p>ifadesi de doğrudur.</p>
<p>Kaynaklar</p>
<p>[1] Gere, <em>Mechanics of Materials</em></p>
<p>[2] Bayramlı, <em>Normal Diferansiyel Denklemler, Trigonometri</em></p>
<p>[3] Craig, <em>Mechanics of Materials</em></p>
<p>[4] Hibbeler, <em>Statics and Mechanics of Materials</em></p>
</body>
</html>
