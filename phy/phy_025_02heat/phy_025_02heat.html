<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
<meta name="viewport" content="width=device-width, initial-scale=1.0"/>
  <title></title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="isı-denklemi-heat-equation">Isı Denklemi (Heat Equation)</h1>
<p>Bir gövdede, cisimde ne zaman bir sıcaklık (temperature) gradyanı var ise, yani çoktan aza doğru bir farklılık, fark vektörü mevcut ise, orada bir enerji transferi olur, bu transfer yüksek sıcaklıktan alçak sıcaklık yönüne doğru olur. Bu alandaki Fourier kanunu der ki birim alan bazlı ısı iletimi (ısı akışı -heat flux-) bu bahsedilen sıcaklık gradyanı ile direk orantılıdır. Formül olarak</p>
<p><span class="math display">\[
\frac{\dot{Q}}{A} \propto \frac{\mathrm{d} T}{\mathrm{d} x}
\]</span></p>
<p><span class="math inline">\(\dot{Q}\)</span>, yani <span class="math inline">\(\mathrm{d} Q / \mathrm{d} t\)</span> ısı transfer hızı (Watt olarak), <span class="math inline">\(A\)</span> ısı transferinin üzerinden olduğu <span class="math inline">\(m^2\)</span> alan, ki bu alan ısı akışına dik olan alandır, <span class="math inline">\(\frac{\mathrm{d} T}{\mathrm{d} x}\)</span> sıcaklık gradyanı birimi <span class="math inline">\(C / m\)</span> ki tek boyutta <span class="math inline">\(T-x\)</span> diyagramındaki sıcaklık eğrisinin eğimi olarak görülebilir (eğim tabii ki yukarı doğru giden bir eğride yükselişin yönünü gösterir, yani gradyan).</p>
<p>Orantılı olma ilişkisini bir sabit dahil ederek eşitliğe çevirebiliriz,</p>
<p><span class="math display">\[
\frac{\dot{Q}}{A} = -k \frac{\mathrm{d} T}{\mathrm{d} x}
\]</span></p>
<p>ya da</p>
<p><span class="math display">\[
\dot{Q} = -k A \frac{\mathrm{d} T}{\mathrm{d} x}
\]</span></p>
<p><span class="math inline">\(k\)</span> birimi <span class="math inline">\(W/m \cdot C\)</span> içerir. Eksi işaretinin formüle dahil edilmesinin sebebi yüksek sıcaklıktan düşüğe olan ısı akışını pozitif olarak göstermek istememiz; alçalan bir eğride eğim (gradyan) bildiğimiz gibi eksi işaretli olur, o zaman artan <span class="math inline">\(x\)</span> yönünde ters yönde bir ısı akışı olurdu, bunu pozitif yapmak için eksi ile çarpıyoruz.</p>
<p>Üstteki denklem eğer materyelin katsayısı tüm materyel boyunca sabit ise,</p>
<p><span class="math display">\[
P = \frac{\mathrm{d} Q}{\mathrm{d} t} = \frac{k A (T_h - T_c)}{d}
\]</span></p>
<p>olarak basitleştirilebilir.</p>
<div class="figure">
<img src="heat_2.png" />

</div>
<p>Soru</p>
<p>Duvar kalınlığı 13 cm olan bir ev düşünelim, ve bu duvarın ortalama ısı iletim katsayısı cam pamuğunun (glass wool) iki katı [3]. Farz edelim ki hiç pencere ve kapı yok. Tüm duvarların toplam alanı 120 <span class="math inline">\(m^2\)</span> ve içeride sıcaklığın 18 derece Celcius olmasını istiyoruz, dışarıda sıcaklık 5 derece. İçeriye kaç tane 1 kilowatt'lik ısıtıcı koymamız gerekir ki bu sıcaklığı elde edelim?</p>
<p>Cevap</p>
<p>Fourier ısı tranfer formülü</p>
<p><span class="math display">\[
\frac{\mathrm{d} Q}{\mathrm{d} t} = \frac{k A (T_2 - T_1)}{d}
\]</span></p>
<p>Cam pamuğu iletkenliği 0.042 <span class="math inline">\(W / m \cdot C\)</span>. Alan <span class="math inline">\(A = 120 m^2\)</span>. Dışarısı <span class="math inline">\(T_2 = 18\)</span>, içerisi <span class="math inline">\(T_1 = 5\)</span>. Duvar kalınlığı <span class="math inline">\(d = 13 cm = 0.13 m\)</span>.</p>
<p><span class="math display">\[
= \frac{2 (0.042) (120) (18-5)}{0.13} = 1008 \textrm{ Watt}
\]</span></p>
<p>Demek ki 1 kilowatt'lik ısıtıcı yeterli olacak.</p>
<p>Çözümün ima ettiği kavrama dikkat edelim; içeride bir ideal sıcaklık dışarıda bilinen bir sıcaklık üzerinden bir ısı transferi hesaplıyoruz. Elde edilen sonuç birim zamanda dışarı akan, &quot;kaybedilen'' enerjidir, güçtür. O zaman içerisinin istenilen sıcaklıkta olmasını istersek bu kaybı telafi edecek ısıyı içeriye eklememiz gerekir, işte 1 kilowatt'lik ısıtıcı burada devreye giriyor.</p>
<p>Soru</p>
<p>İletkenlik sabiti <span class="math inline">\(k\)</span> nasıl bulunuyor?</p>
<p>Cevap</p>
<p>Deneyler ile bu yapılabilir; her materyel teker teker alınır, mesela üstteki cam pamuğu, ya da beton, ve bilinen kalınık, ve alanla bu materyeller hazırlanır, sonra deneyde bilinen güç uygulanır, ve ısının materyelin sol tarafında ne kadar, sağ tarafında ne kadar olduğu, o noktaya ne kadar hızla eriştiğine bakılır, kaydedilir. Bu ölçümler Fourier ısı transfer denkleminde bilinenler olacaktır, tek bilinmeyen ise <span class="math inline">\(k\)</span> sabiti. Bilinmeyen için denklem çözülünce her materyelin sabiti elde edilir.</p>
<p>Genelleştirilmiş Tek Boyutlu Isı İletim Denklemi</p>
<p>Bu alanda genel olarak gorulen kismi turevsel denklem (PDE) su formdadir,</p>
<p><span class="math display">\[
\frac{\partial T^2}{\partial x^2} = \frac{1}{\alpha} \frac{\partial T}{\partial t}
\]</span></p>
<p>Fourier kanunundan üsttekine nasıl erişiriz? Bu aslında basit. <span class="math inline">\(\delta x\)</span> genişliğinde <span class="math inline">\(A\)</span> alanında bir kesit düşünelim, bu kesite sol tarafından akan ısının formülü <span class="math inline">\(Q = -kA \frac{\partial T}{\partial x}\)</span> olacaktır, sağda ise yine aynı formül fakat <span class="math inline">\(x + \delta x\)</span> noktasında. Eğer <span class="math inline">\(\delta x\)</span> bazlı değişimi istiyorsak aradaki farkı <span class="math inline">\(\delta x\)</span> ile böleriz, fakat bu bizi türev tanımına götürmez mi? Tabii başlangıçtaki formülde zaten bir türev vardı o zaman ikinci derece türeve geçiş yapmamız gerekiyor,</p>
<div class="figure">
<img src="heat_3.png" />

</div>
<p>Böylece net elde edilen <span class="math inline">\(Q_{net} = -k A \frac{\partial T^2}{\partial x^2} \delta x\)</span> oluyor [4, sf. 18].</p>
<p>Biz <span class="math inline">\(Q\)</span>'den kurtulmak istiyoruz, onu farklı bir şekilde belirtmenin yolu şöyle, <span class="math inline">\(c\)</span> sabiti <span class="math inline">\(J / kg \cdot C\)</span> biriminde, onu bir kütle ile çarparsak, ve sıcaklık değişimi üzerinden bir işi değimine erisebiliriz, <span class="math inline">\(\rho\)</span> yoğunluk, <span class="math inline">\(kg/m^3\)</span> biriminde, <span class="math inline">\(A\)</span> alan, <span class="math inline">\(T\)</span> birimi Celcius C üzerinden, <span class="math inline">\(c \rho A \delta x \frac{\partial T}{\partial t}\)</span> ile <span class="math inline">\(-Q_{net}\)</span> elde edilir, iki tarafı birbirine eşitlersek,</p>
<p><span class="math display">\[
\frac{\partial T^2}{\partial x^2} = \frac{\rho c}{k} \frac{\partial T}{\partial t}
\]</span></p>
<p>Kısaltmak için,</p>
<p><span class="math display">\[
 \frac{\rho c}{k} = \frac{1}{\alpha}
\]</span></p>
<p>diyelim, o zaman</p>
<p><span class="math display">\[
\frac{\partial T^2}{\partial x^2} = \frac{1}{\alpha} \frac{\partial T}{\partial t}
\]</span></p>
<p>sonucuna erişiyoruz.</p>
<p>Alternatif Anlatım</p>
<p>Bu denklemi türetmek için &quot;enerjinini muhafazası (conservation of energy)'' kuralını kullanacağız. Bu muhafaza kuralını bir eşitliğe çevireceğiz, ve bu eşitliği manipüle ederek ortaya bir kısmi türevsel denklem (PDE) çıkartacağız. Baz aldığımız fiziksel ortam bir metal çubuk, ki bu çubukta materyel yoğunluğu her noktada aynı [2]. Formül şöyle;</p>
<p><span class="math inline">\([x,x+\Delta x]\)</span> içindeki net ısı değişimi = Tanımlanan bölge sınırlarındaki net ısı akışı + <span class="math inline">\([x,x+\Delta x]\)</span> içinde üretilen ısı miktarı</p>
<div class="figure">
<img src="heat_1.png" />

</div>
<p><span class="math inline">\([x,x+\Delta x]\)</span> içindeki toplam ısıyı nasıl hesaplarız? Eğer <span class="math inline">\(u(x,t)\)</span> metal çubuğun <span class="math inline">\(x\)</span> noktasında <span class="math inline">\(t\)</span> anındaki ısıyı veriyorsa, verilen kesit üzerinden bir entegral alırız,</p>
<p><span class="math display">\[
[x,x+\Delta x] \textit{ İçindeki Toplam Isı} = 
cpA \int_{ x}^{x+\Delta x}u(s,t) \mathrm{d} s
\]</span></p>
<p>Tanımlanan bölge içindeki net ısı değimini ise alttaki ile hesaplarız, üstteki formülün zamana göre türevini alırız.</p>
<p><span class="math display">\[
\frac{d}{dt} \int_{ x}^{x+\Delta x} c\rho A u(s,t) \mathrm{d} s = 
c\rho A  \int_{ x}^{x+\Delta x} u_t(s,t) \mathrm{d} s
\]</span></p>
<p>Türevin entegral içine nüfuz ettiğini görüyoruz, sabit olan <span class="math inline">\(c\rho A\)</span> ise dışarı çıkartılıyor. Bu son ifade, enerji formülünün sol tarafı. Sağ tarafı şöyle ifade edilebilir</p>
<p><span class="math display">\[ = kA [ u_x(x+\Delta x,t) - u_x(x,t)] A \int_{x}^{x+\Delta x} f(s,t) \mathrm{d} s \]</span></p>
<p>Newton'un kuralı ısı akışının ısı fonksiyonunun uzaklıksal gradyanına (spatial gradient) orantılı olduğunu söyler. Uzaklıksal gradyan <span class="math inline">\(u_x\)</span>'tır. Uzaklıksal gradyan, yani <span class="math inline">\(u_x\)</span>, sonsuz küçük boyutta yanyana iki parçacağın ısı farkını verecektir. Bu farkı, <span class="math inline">\([x,x+\Delta x]\)</span>'in iki ucunda alırsak, yani farkların farkını bize gereken orantıyı verecektir. Sezgizel olarak bunun niye olduğunu anlamak için fizik kaynaklarına başvurmak faydalı olabilir. Formülün tamamı şöyle</p>
<p><span class="math display">\[
c\rho A  \int_{ x}^{x+\Delta x} u_t(s,t) \mathrm{d} s =
kA [ u_x(x+\Delta x,t) - u_x(x,t)] A \int_{x}^{x+\Delta x} f(s,t) \mathrm{d} s 
\qquad (1)
\]</span></p>
<p>Bu noktada üstteki formülde entegrallerden kurtulmak istiyoruz. Ne yaparız? Ortalama Değer Teoremi'en ihtiyacımız var, bu teori {} yazısında işlendi. Teoriye göre, eğer <span class="math inline">\(f(x)\)</span> bir <span class="math inline">\([a,b]\)</span> aralığında sürekli ise o zaman en az bir <span class="math inline">\(\xi\)</span> olmalı, <span class="math inline">\(a &lt; \xi &lt; b\)</span> olacak şekilde ve</p>
<p><span class="math display">\[ \int_{ a}^{b} f(x) \mathrm{d} x = f(\xi)(b-a)  \]</span></p>
<p>doğru olmalıdır. Bu teoriyi (1)'e uygularsak,</p>
<p><span class="math display">\[ c\rho A u_t(\xi_1,t)\Delta x = 
kA[u_x(x+\Delta x, t) - u_x(x,t)] + 
Af(\xi_2,t)\Delta x
 \]</span></p>
<p><span class="math display">\[ x &lt; \xi &lt; x+\Delta x \]</span></p>
<p>elde ederiz. <span class="math inline">\(\xi_1,\xi_2\)</span> yerine sadece <span class="math inline">\(\xi\)</span> kullanılabilir, sebebini altta göreceğiz, sonra iki tarafı <span class="math inline">\(c\rho A \Delta x\)</span>'e bölersek</p>
<p><span class="math display">\[
u_t(\xi,t) =  \frac{k}{c\rho}
\bigg[
\frac{u_x(x+\Delta x,t) - u_x(x,t)} {\Delta x}
\bigg]
+ \frac{ 1}{c\rho}f(\xi,t)
\]</span></p>
<p>Şimdi</p>
<p><span class="math display">\[ \Delta x \to 0 \]</span></p>
<p>olsun, bu durumda üstteki büyük parantez içindeki bölüm bir kısmi türev haline gelecektir, <span class="math inline">\(\xi \to x\)</span> olacaktır, çünkü aralık öyle küçülüyor ki arada kalan <span class="math inline">\(\xi\)</span> değeri sadece <span class="math inline">\(x\)</span> olabilir.</p>
<p><span class="math display">\[ u_t(x,t) = \alpha^2u_{xx}(x,t) + F(x,t) \]</span></p>
<p>Ayrıca</p>
<p><span class="math display">\[ \alpha^2 = \frac{k}{c\rho} \]</span></p>
<p><span class="math display">\[ F(x,t) = \frac{1}{c\rho}f(x,t) \]</span></p>
<p>eşitliklerini kullandık.</p>
<p>Kaynaklar</p>
<p>[1] Rathore, <em>Engineering Heat and Mass Transfer, 3rd Edition</em></p>
<p>[2] Murlow, <em>Partial Differential Equations for Scientists and Engineers</em>, sf. 27</p>
<p>[3] OpenStax, <em>University Physics II, Thermodynamics, Electricity and Magnetism</em></p>
<p>[4] Lienhard, <em>A Heat Transfer Textbook</em></p>
</body>
</html>
