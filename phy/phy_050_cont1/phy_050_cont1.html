<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Değişimsel Calculus (Calculus of Variations) ve Euler-Lagrange Denklemi</title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
</head>
<body>
<h1 id="değişimsel-calculus-calculus-of-variations-ve-euler-lagrange-denklemi">Değişimsel Calculus (Calculus of Variations) ve Euler-Lagrange Denklemi</h1>
<p>İki nokta arasındaki en kısa mesafe hangisidir? Bu basit soru belki bizi güldürmüştür çünkü cevabı çok iyi biliyoruz. Ama bu cevabı ispatlayabilir miyiz? Birazdan bunu yapacağız.</p>
<p>Ama birazdan işleyeceğimiz tekniklerin faydasını daha iyi belirtmek için örneklere devam edelim; Dünya üzerindeki iki nokta arasındaki en kısa yüzeysel mesafe sorulsa bunun bir çembersel bir yol olacağını biliriz. Ama ya aynı soruyu mesela bir elipsoid ya da bir silindir ya da bir koni yüzeyi için sorsak? Herhangi bir yüzey üzerinde iki nokta arası en kısa mesafe soruları için değişimsel calculus kullanılabilir.</p>
<p>DC ile minimum problemlerini çözmüş oluruz bir bakıma, aynen <span class="math inline">\(f(x)\)</span>'in minimum'unu bulmak için <span class="math inline">\(f&#39;(x) = 0\)</span> yapıp işleme devam etmek gibi. Fakat DC ile pek çok farklı fonksiyon arasından istediğimiz sonucu minimize eden <em>özgün fonksiyonu</em> bulmaya uğraşıyoruz, tek bir fonksiyonun tek minimum noktasını değil. Bu sebeple DC daha geniş problemler için kullanılabilir.</p>
<p>Örnek</p>
<p>Bir düzlem üzerindeki <span class="math inline">\(x_1,y_2\)</span> ile <span class="math inline">\(x_2,y_2\)</span> noktasını birleştiren en kısa <span class="math inline">\(y(x)\)</span> eğrisini bulun.</p>
<p>Cevap</p>
<p>Doğru cevap tabii ki düz bir çizgi. Ama bunu bilmiyormuş gibi yapalım.</p>
<p>Minimize etmek istediğimiz</p>
<p><span class="math display">\[
I = \int_{x_1}^{x_2} \sqrt{ 1 + y&#39;^2} \mathrm{d} x
\]</span></p>
<p>Yani eğri uzunluğu. Üstteki formülün nereden geldiğini [5]'te görebiliriz. İfadenin söylediği bulmak istediğimiz <span class="math inline">\(y\)</span> için öyle bir <span class="math inline">\(y = y(x)\)</span> &quot;ekstremsel (extremal) değer'' bulmak ki <span class="math inline">\(I\)</span> en kısa olsun. Şimdi bize aynı başlangıç, bitiş noktalarından geçen ama (hala bilinmeyen) ekstremselden biraz farklılaşan tüm eğrileri cebirsel olarak temsil etmenin bir yolu gerekli.</p>
<div class="figure">
<img src="phy_varcalc_01.png" />

</div>
<p>Bu farklı eğrileri şöyle temsil ediyoruz; diyelim ki <span class="math inline">\(\eta(x)\)</span> herhangi bir fonksiyon olsun, bu fonksiyon <span class="math inline">\(x_1\)</span> ve <span class="math inline">\(x_2\)</span> noktalarında sıfır olmalı, sürekli bir ikinci türevi var. Ama bunun haricinde <span class="math inline">\(\eta\)</span> herhangi bir şey olabilir. Şimdi bir <span class="math inline">\(Y(x)\)</span> tanımlıyoruz,</p>
<p><span class="math display">\[
Y(x) = y(x) + \epsilon \eta(x) 
\qquad (3)
\]</span></p>
<p>ki <span class="math inline">\(\epsilon\)</span> bir parametre. <span class="math inline">\(\eta(x)\)</span> herhangi bir şey olabileceği için <span class="math inline">\(Y(x)\)</span> fonksiyonu da <span class="math inline">\((x_1,y_2),(x_2,y_2)\)</span> noktalarindan geçen herhangi bir eğri olabilir. Biz tüm bu eğriler içinden</p>
<p><span class="math display">\[
I = \int_{x_1}^{x_2} \sqrt{ 1 + Y&#39;^2} \mathrm{d} x 
\qquad (2)
\]</span></p>
<p>formülünü minimal yapanı istiyoruz. Üstteki tanım sayesinde <span class="math inline">\(I\)</span> fonksiyonu <span class="math inline">\(\epsilon\)</span>'un fonksiyonu haline geldi. <span class="math inline">\(\epsilon = 0\)</span>, ve <span class="math inline">\(Y = y(x)\)</span> değerleriyle ekstremsel değeri elde ediyoruz. Şimdi istediğimiz <span class="math inline">\(\epsilon=0\)</span> iken <span class="math inline">\(I(\epsilon)\)</span>'un minimum değerini almasını sağlamak. Diğer bir deyişle</p>
<p><span class="math display">\[
\epsilon = 0 \quad \textrm{için} \quad \frac{\mathrm{d} I}{\mathrm{d} \epsilon} = 0
\]</span></p>
<p>olmasını istiyoruz.</p>
<p>(2)'nin <span class="math inline">\(\epsilon\)</span>'a göre türevini alalım,</p>
<p><span class="math display">\[
\frac{\mathrm{d} I}{\mathrm{d} \epsilon} = \int_{x_1}^{x_2} 
\frac{1}{2} \frac{1}{\sqrt{1 + Y&#39;^2}} 2Y&#39; 
\left( \frac{\mathrm{d} Y&#39;}{\mathrm{d} \epsilon} \right) 
\mathrm{d} x
\]</span></p>
<p>Üstteki formüldeki <span class="math inline">\(Y&#39;\)</span> değerini bulmak için (3)'un <span class="math inline">\(x\)</span>'e göre türevi</p>
<p><span class="math display">\[
Y&#39;(x) = y&#39;(x) + \epsilon \eta&#39;(x) 
\qquad (4)
\]</span></p>
<p>Şimdi üsttekinin <span class="math inline">\(\epsilon\)</span>'a göre türevi alınabilir,</p>
<p><span class="math display">\[
\frac{\mathrm{d} Y&#39;}{\mathrm{d} \epsilon} = \eta&#39;(x)
\]</span></p>
<p>Tüm bunları üç üstteki formüle geri koyarsak,</p>
<p><span class="math display">\[
\left( \frac{\mathrm{d} I}{\mathrm{d} \epsilon} \right)_{\epsilon = 0} =
\int_{x_1}^{x_2} \frac{ y&#39;(x)\eta&#39;(x) }{\sqrt{1 + y&#39;^2}} \mathrm{d} x = 0
\]</span></p>
<p>Parcali entegrasyon uygulayabiliriz (cunku <span class="math inline">\(\eta\)</span> ve <span class="math inline">\(y\)</span>'nin surekli ikinci turevinin oldugunu farz etmistik zaten),</p>
<p><span class="math display">\[
u = y&#39; / \sqrt{1 + y&#39;^2}, \quad \mathrm{d} v = \eta&#39;(x) \mathrm{d} x
\]</span></p>
<p>O zaman</p>
<p><span class="math display">\[
\mathrm{d} u = \frac{\mathrm{d}}{\mathrm{d} x} \left( \frac{y&#39;}{\sqrt{1+y&#39;^2}} \mathrm{d} x \right),
\quad 
v = \eta(x)
\]</span></p>
<p>Yani</p>
<p><span class="math display">\[
\left( \frac{\mathrm{d} I}{\mathrm{d} \epsilon} \right)_{\epsilon = 0} =
\frac{y&#39;}{\sqrt{1+y&#39;^2}} \eta(x) \bigg\vert_{x_1}^{x_2} -
\int_{x_1}^{x_2} \eta(x) \frac{\mathrm{d}}{\mathrm{d} x} \left( \frac{y&#39;}{\sqrt{1+y&#39;^2}} \right)
\mathrm{d} x
\]</span></p>
<p>Üstteki ifadede ilk terim sıfır olacaktır çünkü <span class="math inline">\(\eta(x)\)</span> üç noktalarında sıfırdır. Geriye kalanların sıfır sonucunu vermesi için</p>
<p><span class="math display">\[
\frac{\mathrm{d}}{\mathrm{d} x} \left( \frac{y&#39;}{\sqrt{1+y&#39;^2}} \right) = 0
\]</span></p>
<p>olmalıdır, yoksa, eğer bu ifade sıfır değilse herhangi bir <span class="math inline">\(\eta(x)\)</span> seçilebilirdi ve bu <span class="math inline">\(\eta\)</span> sıfır olma ihtimalini ortadan kaldırırdı. Nüansa dikkat; diyoruz ki iki üstteki entegralin her zaman, her <span class="math inline">\(\eta\)</span> için sıfır olmasının tek yolu üstteki ifadenin doğru (sıfır) olması.</p>
<p>Devam edersek üstteki formülü <span class="math inline">\(x\)</span>'e göre entegre edersek,</p>
<p><span class="math display">\[
\int \frac{\mathrm{d}}{\mathrm{d} x} \left( \frac{y&#39;}{\sqrt{1+y&#39;^2}} \right) \mathrm{d} x = \int
0 \mathrm{d} x 
\]</span></p>
<p><span class="math display">\[
\left( \frac{y&#39;}{\sqrt{1+y&#39;^2}} \right) = \textrm{ sabit }
\]</span></p>
<p>Mantığa devam edelim, üstteki sabitlik <span class="math inline">\(y&#39;\)</span> değerinin sabit olması demektir.</p>
<p>Demek ki <span class="math inline">\(y\)</span>'nin eğimi sabit, eğimi sabit olan şey nedir? Bir düz çizgi!</p>
<p>Oldukça iş yaptıktan sonra bir sonuca eriştik. Bu tür işlemleri her tür problem için arka arkaya tekrarlayabilirdik, ama genel bir problem şablonu için bu çözümü yapmak ve bir şablon sonuca erişmek çok daha rahattır, böylece o şablon sonucu ardı ardına her yeni problemde kullanabiliriz, tek gereken şablondaki değişkenlerin ne olduğuna bakmaktır, ve şablondan direk sonucu alabiliriz.</p>
<p>Amaç</p>
<p><span class="math display">\[
I = \int_{x_1}^{x_2} F(x,y,y&#39;) \mathrm{d} x
\]</span></p>
<p>entegralini durağan (stationary) yapacak <span class="math inline">\(y\)</span> fonksiyonunu bulmak, ki <span class="math inline">\(F\)</span> bize verilen bir fonksiyon. <span class="math inline">\(I\)</span>'yi durağan yapan <span class="math inline">\(y\)</span>'ye extremsel deniyor, <span class="math inline">\(I\)</span> maksimum, minimum olsun farketmiyor. Metot biraz önce düz çizgi için kullandığımız metot gibi, bir</p>
<p><span class="math display">\[
Y(x) = y(x) + \epsilon \eta(x)
\]</span></p>
<p>ile pek çok farklı eğri düşünmek. Şimdi</p>
<p><span class="math display">\[
I = \int_{x_1}^{x_2} F(x,Y,Y&#39;) \mathrm{d} x
\]</span></p>
<p>entegraline bakalım ve istediğimiz <span class="math inline">\(\epsilon = 0\)</span> iken <span class="math inline">\(\mathrm{d} / \mathrm{d} \epsilon) ) I(\epsilon) = 0\)</span> olması. <span class="math inline">\(Y,Y&#39;\)</span> değerlerinin <span class="math inline">\(\epsilon\)</span>'un fonksiyonları olduğunu hatırlıyoruz, ve entegralin <span class="math inline">\(\epsilon\)</span>'a göre türevini alınca,</p>
<p><span class="math display">\[
\frac{\mathrm{d} I}{\mathrm{d} \epsilon}  = 
\int_{x_1}^{x_2} \left(
\frac{\partial F}{\partial Y} \frac{\mathrm{d} Y}{\mathrm{d} \epsilon} + 
\frac{\partial F}{\partial Y&#39;} \frac{\mathrm{d} Y&#39;}{\mathrm{d} \epsilon} 
\right) \mathrm{d} x
\]</span></p>
<ol start="3" style="list-style-type: decimal">
<li>ve (4)'u üstteki formüle sokarsak,</li>
</ol>
<p><span class="math display">\[
\frac{\mathrm{d} I}{\mathrm{d} \epsilon}  = 
\int_{x_1}^{x_2}
\left[
\frac{\partial F}{\partial Y} \eta(x) + 
\frac{\partial F}{\partial Y&#39;} \eta&#39;(x) 
\right] \mathrm{d} x
\]</span></p>
<p><span class="math inline">\(\epsilon = 0\)</span> iken <span class="math inline">\(\mathrm{d} / \mathrm{d} \epsilon) ) I(\epsilon) = 0\)</span> istiyoruz demiştik, ve hatırlarsak <span class="math inline">\(\epsilon = 0\)</span> demek, <span class="math inline">\(Y = y\)</span> demekti. O zaman üstteki</p>
<p><span class="math display">\[
\left( \frac{\mathrm{d} I}{\mathrm{d} \epsilon} \right)_{\epsilon = 0} = 
\int_{x_1}^{x_2}
\left[
\frac{\partial F}{\partial y} \eta(x) + 
\frac{\partial F}{\partial y&#39;} \eta&#39;(x) 
\right] \mathrm{d} x = 0
\]</span></p>
<p>olur. <span class="math inline">\(y&#39;&#39;\)</span> değerinin sürekli olduğunu farzederek, üstteki ikinci terimi aynen biraz önceki problemde olduğu gibi parçalı entegralle açmaya uğraşacağız,</p>
<p><span class="math display">\[
\int_{x_1}^{x_2} \frac{\partial F}{\partial y&#39;} \eta&#39;(x) \mathrm{d} x = 
\frac{\partial F}{\partial y&#39;} \eta(x) \bigg\vert_{x_1}^{x_2} - 
\int_{x_1}^{x_2} \frac{\mathrm{d} }{\mathrm{d} x} \left( \frac{\partial F}{\partial y&#39;}  \right)
\eta(x) \mathrm{d} x
\]</span></p>
<p>Entegre edilmiş kısım sıfır çünkü önceki gibi <span class="math inline">\(\eta(x)\)</span> üç noktalarında sıfır, o zaman</p>
<p><span class="math display">\[
\left( \frac{\mathrm{d} I}{\mathrm{d} \epsilon} \right)_{\epsilon = 0} = 
\int_{x_1}^{x_2} \left[
\frac{\partial F}{\partial y} - 
\frac{\mathrm{d} }{\mathrm{d} x} \frac{\partial F}{\partial y&#39;}
\right] \eta(x) \mathrm{d} x = 0
\]</span></p>
<p>Yine biraz önceki gibi, <span class="math inline">\(\eta\)</span> herhangi bir fonksiyon olabileceği için,</p>
<p><span class="math display">\[
\frac{\partial F}{\partial y} - 
\frac{\mathrm{d} }{\mathrm{d} x} \frac{\partial F}{\partial y&#39;} = 0
\]</span></p>
<p>olmalıdır. Üstteki formüle Euler denklemi ismi verilir.</p>
<p>O zaman değişimsel Calculus'taki pek çok problem durağan olması istenen bir entegral oluşturmak, <span class="math inline">\(F\)</span>'in ne olduğunu ayarlamak, ve değişkenleri, fonksiyonları üstteki Euler denklemine sokmak ve elde edilen (çok daha basit) diferansiyel denklemi çözmektir.</p>
<p>Örnek</p>
<p>Başta gördüğümüz düzlem üzerindeki en kısa mesafe problemini yeni genel metotumuz ile çözelim. Minimize etmek istediğimiz</p>
<p><span class="math display">\[
\int_{x_1}^{x_2} \sqrt{1 + y&#39;^2} \mathrm{d} x
\]</span></p>
<p>Yani <span class="math inline">\(F = \sqrt{1 + {y&#39;}^2}\)</span>. O zaman,</p>
<p><span class="math display">\[
\frac{\partial F}{\partial y&#39;} = \frac{y&#39;}{\sqrt{1 + y&#39;^2}}, \quad
\frac{\partial F}{\partial y} = 0
\]</span></p>
<p>Euler denklemine danışarak, <span class="math inline">\(F,y,x\)</span>'leri yerine koyup,</p>
<p><span class="math display">\[
\frac{\mathrm{d}}{\mathrm{d} x} \left(
  \frac{y&#39;}{\sqrt{1 + y&#39;^2}}
\right) = 0
\]</span></p>
<p>elde ediyoruz. Bu biraz önce elde ettiğimiz sonuç ile aynı.</p>
<p>Birden Fazla Değişken</p>
<p>Kendimizi tek bir bağımlı değişken <span class="math inline">\(y\)</span> ile sınırlamamıza gerek yok; temel Calculus'tan hatırlarsak <span class="math inline">\(z = z(x)\)</span>'te bir minimum nokta olması için gerekli şart <span class="math inline">\(\mathrm{d} z / \mathrm{d} x = 0\)</span>. İki değişkenli bir <span class="math inline">\(z = z(x,y)\)</span> için gerekli iki şart var, <span class="math inline">\(\partial z / \partial y = 0\)</span> ve <span class="math inline">\(\partial z / \partial x = 0\)</span>.</p>
<p>Diyelim ki bize bir <span class="math inline">\(F\)</span> verildi ve bu <span class="math inline">\(F\)</span>, <span class="math inline">\(y\)</span>, <span class="math inline">\(z\)</span>, <span class="math inline">\(\mathrm{d} y / \mathrm{d} x\)</span>, <span class="math inline">\(\mathrm{d} z / \mathrm{d} x\)</span>, ve <span class="math inline">\(x\)</span>'in bir fonksiyonu ve bulmak istediğimiz iki tane eğri, <span class="math inline">\(y=y(x)\)</span> ve <span class="math inline">\(z=z(x)\)</span> öyle ki bu eğriler <span class="math inline">\(I = \int F \mathrm{d} x\)</span> entegralini durağan hale getiriyor. O zaman entegralin değeri hem <span class="math inline">\(y(x)\)</span> hem de <span class="math inline">\(z(x)\)</span>'e bağımlı olur ve tahmin edebileceğimiz gibi bu durumda iki tane Euler denklemi gerekir, bir tane <span class="math inline">\(y\)</span> bir tane <span class="math inline">\(z\)</span> için, yani</p>
<p><span class="math display">\[
\frac{\mathrm{d}}{\mathrm{d} x} 
  \left( \frac{\partial F}{\partial y&#39;} \right) -
  \frac{\partial F}{\partial y} = 0
\]</span></p>
<p><span class="math display">\[
\frac{\mathrm{d}}{\mathrm{d} x} 
  \left( \frac{\partial F}{\partial z&#39;} \right) -
  \frac{\partial F}{\partial z} = 0
\]</span></p>
<p>Biraz önce tek değişkende gösterilen teknikleri kullanarak üsttekinin doğru olduğunu ispatlayabiliriz.</p>
<hr>
<p>Alternatif Anlatım</p>
<p>Değişimsel, Varyasyonel Calculus bir fonksiyon<em>el</em>in (dikkat &quot;fonksiyon'' değil) ekstrema (minimum / maksimum) ya da durağan (stationary) olduğu noktaların bulunması için kullanılır.</p>
<p>Bir <em>fonksiyonel</em> bir veya daha fazla fonksiyonun birleşimidir. Fonksiyonel girdi olarak bir fonksiyon alıp sonuç olarak bir sayısal değer hesaplayan bir ikinci fonksiyondur aslında. Diğer bir tanım fonksiyonelin belli fonksiyon &quot;tipleri'', &quot;sınıfları'' için bir sayısal değer ataması yaptığıdır.</p>
<p>Değimsel Calculus'un en temel, bilinen, standart problemi, sabit <span class="math inline">\(x\)</span> değerleri için alttaki fonksiyonelin (entegralin) durağan olduğu <span class="math inline">\(\phi(x)\)</span> fonksiyonlarını bulmaktır. Yine dikkat: Bulmaya çalıştığımız bir skalar <span class="math inline">\(x\)</span> değeri değil, bir veya daha fazla fonksiyondur.</p>
<p><span class="math display">\[ I(\phi)=\int_a^b F(x,\phi,\phi_x) \mathrm{d} x \]</span></p>
<p><span class="math inline">\(\delta\)</span> işareti varyasyon operatörüdür, ve diferansiyel operatörü <span class="math inline">\(d\)</span>'ye oldukça benzer. <span class="math inline">\(\phi(x)\)</span>'nin varyasyon operatörü uygulanmış hali olan <span class="math inline">\(\delta \phi(x)\)</span>'in tanımı, sabit bir <span class="math inline">\(x\)</span> değeri için herhangi (arbitrary), sonsuz ufaklıkta (infinitesimal) bir değişim demektir. Doğal olarak <span class="math inline">\(x\)</span>'in sabit olması <span class="math inline">\(\delta x = 0\)</span> anlamına gelir (bu eşitliği birazdan formülümüzün açılımında basitleştirme amacı ile kullanacağız). Fonksiyonelin durağanlığı da <span class="math inline">\(\delta I = 0\)</span> demektir.</p>
<p>Değişimsel Calculus ve Euler-Lagrange açılımının püf noktası altta birazdan göreceğimiz cebirsel işlemlerle, <span class="math inline">\(\delta \phi\)</span>'yi formülde tek başına bırakarak bir anlamda durağanlık mantığının dışına atmasıdır. Öyle bir <span class="math inline">\(\phi(x)\)</span> buluyoruz ki ondan <span class="math inline">\(\delta\)</span> sapmaları var, ama biz oraya değil, formülün geri kalanına bakıyoruz, formülün o tarafında üstünde sapmalar olmayan <span class="math inline">\(\phi\)</span> ile işlemler yapacağız, ve optimal bir <span class="math inline">\(\phi\)</span> fonksiyonu bulacağız.</p>
<p><span class="math inline">\(I\)</span> fonksiyoneli pek çok fizik, diğer tür problemlerde ortaya çıkan bir formdur. Minimize edilmeye uğraşılan bir fonksiyonel var ise, değişimsel calculus burada devreye girebilir, durağan nokta üzerinden optimal bir <span class="math inline">\(\phi(x)\)</span> sonucunu verir.</p>
<p>Türetmeye başlayalım:</p>
<p><span class="math inline">\(\delta\)</span> operasyonu diferansiyel ve entegral ortamlarında sırabağımsız (commutative) özelliklere sahiptir, bu operasyonların içine &quot;nüfuz edebilir''. Mesela</p>
<p><span class="math display">\[ \delta \bigg( \int F \mathrm{d} x \bigg) = \int (\delta F) \mathrm{d} x \]</span></p>
<p>ve</p>
<p><span class="math display">\[ \delta \bigg( \frac{d\phi}{dx} \bigg) = \frac{d}{dx}(\delta \phi) \]</span></p>
<p>Üstte bahsettiğimiz fonksiyonelin varyasyonu o zaman</p>
<p><span class="math display">\[ \delta I = \delta \int_a^b F(x,\phi,\phi_x)\mathrm{d} x = 0 \]</span></p>
<p><span class="math display">\[ = \int_a^b \delta F \mathrm{d} x  \]</span></p>
<p>Şimdi <span class="math inline">\(\delta F\)</span>'in açılımını gösterelim. Bu açılım tam diferansiyel (total differential) açılımı ile tıpatıp aynı.</p>
<p><span class="math display">\[ \delta I = \int_{a}^{b} \bigg(
\frac{\partial F}{\partial \phi}\delta\phi +
\frac{\partial F}{\partial \phi_x}\delta\phi_x +
\frac{\partial F}{\partial x}\delta x 
\bigg) \mathrm{d} x
 \]</span></p>
<p><span class="math inline">\(\delta x = 0\)</span> olduğunu bildiğimize göre bu terimi formülden atabiliriz. Geri kalanlar:</p>
<p><span class="math display">\[ 
\delta F = 
\frac{\partial F}{\partial \phi}\delta\phi +
\frac{\partial F}{\partial \phi_x}\delta\phi_x  
\]</span></p>
<p>Bunları <span class="math inline">\(\delta I\)</span> formülünün içine koyarsak:</p>
<p><span class="math display">\[ 
\delta I  = \int_{a}^{b} (
\frac{\partial F}{\partial \phi}\delta\phi +
\frac{\partial F}{\partial \phi_x}\delta\phi_x 
) \mathrm{d} x = 0
 \]</span></p>
<p>Entegraldeki ikinci terime bakalım: <span class="math inline">\(\delta \phi\)</span> formülünü <span class="math inline">\(\delta \phi_x\)</span> formülü içinden &quot;çekip çıkartacağız''. Bunu niye yapıyoruz? Çünkü <span class="math inline">\(\delta \phi\)</span>'un herhangi (arbitrary) bir değere sahip olabileceğinden hareketle ek bazı sonuçlara gelmeye çalışacağız, bu da sadece <span class="math inline">\(\delta \phi\)</span>'nin tek başına kalmasıyla mümkün olabilir.</p>
<p><span class="math inline">\(\delta\)</span> operatörünün sırabağımsız olduğunu görmüştük. O zaman</p>
<p><span class="math display">\[ 
\delta \phi_x = \delta \bigg( \frac{d\phi}{dx} \bigg) =
\frac{d}{dx}(\delta \phi)
 \]</span></p>
<p><span class="math inline">\(\delta \phi\)</span>'yi diferansiyel operatörünün içine attık. Şimdi parçalayarak entegral alma (integration by parts) tekniğini kullanarak diferansiyel operatöründen de kurtulacağız. Parçalayarak entegral alma bilindiği gibi şöyledir:</p>
<p><span class="math display">\[ \int_a^b u \cdot \mathrm{d} v = u \cdot v - \int_a^b v \cdot \mathrm{d} u \]</span></p>
<p>Eğer <span class="math inline">\(\delta \phi\)</span>'in diferansiyelini <span class="math inline">\(dv\)</span>'ye atarsak, o zaman parçalayarak entegral alma tekniği <span class="math inline">\(dv\)</span>'yi <span class="math inline">\(v\)</span> yaparken bize istediğimiz sonucu verecektir. O zaman açmak istediğimiz entegrali hatırlayalım ve sırabağımsız işlemi uygulayalım:</p>
<p><span class="math display">\[
\int_{a}^{b} \frac{\partial F}{\partial \phi_x}\delta\phi_x \mathrm{d} x =
\int_{a}^{b} \frac{\partial F}{\partial \phi_x} \frac{d}{\mathrm{d} x}(\delta \phi) \mathrm{d} x 
\qquad (1)
\]</span></p>
<p>Parçalayarak entegral alma tekniği için parçaların ne olduğunu tanımlayalım:</p>
<p><span class="math display">\[ u = \frac{\partial F}{\partial \phi_x}  \]</span></p>
<p><span class="math display">\[ du  = d \bigg( \frac{\partial F}{\partial \phi_x} \bigg) \]</span></p>
<p><span class="math display">\[ dv  = \frac{d}{dx}(\delta \phi)dx = d(\delta \phi) \]</span></p>
<p><span class="math display">\[ v  = \delta \phi \]</span></p>
<p>O zaman (1)'ın açılımı şöyle olacaktır:</p>
<p><span class="math display">\[ 
\frac{\partial F}{\partial \phi_x} \delta \phi \bigg|_a^b - 
\int_a^b \delta \phi \cdot \mathrm{d} \bigg( \frac{\partial F}{\partial \phi_x} \bigg)
 \]</span></p>
<p>Sağdaki terime <span class="math inline">\(dx\)</span>'leri eklersek:</p>
<p><span class="math display">\[ 
\frac{\partial F}{\partial \phi_x} \delta \phi \bigg|_a^b - 
\int_a^b \delta \phi \cdot \frac{d}{\mathrm{d} x} \bigg( \frac{\partial F}{\partial \phi_x} \bigg) \mathrm{d} x
 \]</span></p>
<p>Görüldüğü gibi <span class="math inline">\(\delta \phi\)</span>'in diferansiyelinden tamamen kurtulduk. Şimdi bu sonucu <span class="math inline">\(\delta I\)</span> içindeki ikinci terim yerine koyalım:</p>
<p><span class="math display">\[ 
\delta I  = \int_{a}^{b} 
\bigg[ \frac{\partial F}{\partial \phi}\delta\phi -
\delta \phi \cdot \frac{d}{dx} \bigg( \frac{\partial F}{\partial \phi_x} \bigg)
\bigg] \mathrm{d} x - \frac{\partial F}{\partial \phi_x} \delta \phi \bigg|_a^b 
\]</span></p>
<p><span class="math inline">\(\delta \phi\)</span>'ları dışarı çıkartalım:</p>
<p><span class="math display">\[ 
\delta I  = \int_{a}^{b} \bigg[
\frac{\partial F}{\partial \phi} -
\frac{d}{dx} \bigg( \frac{\partial F}{\partial \phi_x} \bigg)
\bigg] \delta\phi \mathrm{d} x - \frac{\partial F}{\partial \phi_x} \delta \phi \bigg|_a^b 
\]</span></p>
<p>Bu sonuç üzerinden bazı ek mantık yürütmeye başlayabiliriz. Mesela <span class="math inline">\(\delta \phi\)</span> (belli sınırlar dahilinde olmak şartıyla) herhangi bir değere sahip olabileceği için, o zaman <span class="math inline">\(\delta I\)</span>'in sıfır olması demek, <span class="math inline">\(\delta \phi\)</span>'in sıfır olması garanti olmadığı için (herhangi bir değer dedik ya) <span class="math inline">\(\delta \phi\)</span>'in içinde olduğu çarpımda onun <em>haricindeki</em> değerlerin sıfır olmasını mecbur kılacaktır. Bu demektir ki</p>
<p><span class="math display">\[ 
\bigg[
\frac{\partial F}{\partial \phi} -
\frac{d}{dx} \bigg( \frac{\partial F}{\partial \phi_x} \bigg)
\bigg] = 0
 \]</span></p>
<p>olmalıdır. Literatürde bu şarta Euler-Lagrange şartı ismi verilmiştir. Aynı şekilde</p>
<p><span class="math display">\[ \frac{\partial F}{\partial \phi_x} \delta \phi \bigg|_a^b = 0 \]</span></p>
<p>olmalıdır. Bu demektir ki ya <span class="math inline">\(\delta \phi(a) = \delta \phi(b) = 0\)</span> olacaktır, ki bu şarta geometrik ya da kesinlikle gerekli sınır şartları (geometric or essential boundary condition) denir, ya da</p>
<p><span class="math display">\[ \frac{\partial F(a)}{\partial \phi_x} = \frac{\partial F(b)}{\partial \phi_x} = 0 \]</span></p>
<p>olacaktır, bu şarta da doğal sınır şartı (natural boundary condition) ismi verilir.</p>
<p>Örnek</p>
<p>Şimdi örnek olarak iki nokta arasındaki en kısa eğrinin düz çizgi fonksiyonu olması gerektiğini bulacağız. <span class="math inline">\(F\)</span> fonksiyonu nedir?</p>
<p><span class="math display">\[ F(x,y,y&#39;) = [1+(y&#39;)^2]^{1/2} \]</span></p>
<p>Bu fonksiyonun içinde <span class="math inline">\(y\)</span> olmadığına göre Euler-Lagrange'in <span class="math inline">\(\phi\)</span> (yani <span class="math inline">\(y\)</span>) içeren kısmın atabiliriz. Kalanlar:</p>
<p><span class="math display">\[ 
\bigg[
\frac{d}{dx} \bigg( \frac{\partial F}{\partial y&#39;} \bigg)
\bigg] = 0
 \]</span></p>
<p>Parantez içindeki kısmi türevi hesaplayalım</p>
<p><span class="math display">\[
\frac{\partial F}{\partial y&#39;}
= \frac{1}{2}[1+(y&#39;)^2]^{-1/2}\ 2y = \frac{y&#39;}{[1+(y&#39;)^2]^{1/2}}
\]</span></p>
<p>Euler-Lagrange formülüne koyarak iki tarafın entegralini alalım ve <span class="math inline">\(dx\)</span>'ten kurtulalım:</p>
<p><span class="math display">\[ 
\int \bigg[
\frac{d}{dx} \bigg( \frac{y&#39;}{[1+(y&#39;)^2]^{1/2}} \bigg)
\bigg] \mathrm{d} x = c 
\]</span></p>
<p><span class="math display">\[ \frac{y&#39;}{[1+(y&#39;)^2]^{1/2}}  = c \]</span></p>
<p>Sıfırın entegrali bir sabit sayı olacaktır, bu sabite <span class="math inline">\(c\)</span> ismini verdik. Şimdi üstteki formülü <span class="math inline">\(y&#39;\)</span> sol tarafta tek başına kalacak şekilde tekrar düzenleyelim:</p>
<p><span class="math display">\[ \frac{y&#39;}{[1+(y&#39;)^2]^{1/2}}  = c  \]</span></p>
<p><span class="math display">\[ \frac{y&#39;}{\sqrt{[1+(y&#39;)^2]}}  = c  \]</span></p>
<p><span class="math display">\[ \frac{y&#39;^2}{1+(y&#39;)^2}  = c^2 \]</span></p>
<p><span class="math display">\[ \frac{1+(y&#39;)^2}{y&#39;^2}  = \frac{1}{c^2} \]</span></p>
<p><span class="math display">\[ 1+\frac{1}{y&#39;^2} = \frac{1}{c^2}  \]</span></p>
<p><span class="math display">\[ \frac{1}{y&#39;^2} = \frac{1}{c^2} - 1 \]</span></p>
<p><span class="math display">\[ \frac{1}{y&#39;^2} = \frac{1-c^2}{c^2}  \]</span></p>
<p><span class="math display">\[ y&#39; = \sqrt{\frac{c^2}{1-c^2}} = a \]</span></p>
<p>Sağdaki sonuca bakarsak elimize geçen <span class="math inline">\(c\)</span>'lerden oluşan bir işlem öbeğidir, ve bu öbek te doğal olarak yine bir sabit sonucunu verir, bu sabite <span class="math inline">\(a\)</span> ismini verdik. Devam edelim, <span class="math inline">\(y&#39;\)</span>, yani türevi bir sabit olan fonksiyon, <span class="math inline">\(y(x)\)</span> şuna benzemez mi?</p>
<p><span class="math display">\[ y(x) = ax + b \]</span></p>
<p>ki sınır şartları <span class="math inline">\(y(x)=x\)</span> (0 ve 1 değerleri için). Bu formül bildiğimiz gibi bir düz çizginin formülüdür!</p>
<p>Demek ki Değişimsel Calculus kullanarak iki nokta arasındaki en kısa yolun düz çizgi olacağını ispatlamış olduk.</p>
<p>Kaynaklar</p>
<p>[1] Everstine, G. C., <em>Numerical Solutions of Partial Differential Equations</em></p>
<p>[2] Rao, S. S., <em>The Finite Element Method in Engineering</em></p>
<p>[3] Thomas, <em>Thomas' Calculus, 11th Edition</em></p>
<p>[4] Boas, <em>Mathematical Methods in the Physical Sciences, 3e</em></p>
<p>[5] Bayramlı, Çok Boyutlu Calculus, <em>6. Ders</em></p>
<p>
  <a href="..">Yukarı</a>
</p>
</body>
</html>
