<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
  <title></title>
  <style type="text/css">code{white-space: pre;}</style>
  <style type="text/css">
div.sourceCode { overflow-x: auto; }
table.sourceCode, tr.sourceCode, td.lineNumbers, td.sourceCode {
  margin: 0; padding: 0; vertical-align: baseline; border: none; }
table.sourceCode { width: 100%; line-height: 100%; }
td.lineNumbers { text-align: right; padding-right: 4px; padding-left: 4px; color: #aaaaaa; border-right: 1px solid #aaaaaa; }
td.sourceCode { padding-left: 5px; }
code > span.kw { color: #007020; font-weight: bold; } /* Keyword */
code > span.dt { color: #902000; } /* DataType */
code > span.dv { color: #40a070; } /* DecVal */
code > span.bn { color: #40a070; } /* BaseN */
code > span.fl { color: #40a070; } /* Float */
code > span.ch { color: #4070a0; } /* Char */
code > span.st { color: #4070a0; } /* String */
code > span.co { color: #60a0b0; font-style: italic; } /* Comment */
code > span.ot { color: #007020; } /* Other */
code > span.al { color: #ff0000; font-weight: bold; } /* Alert */
code > span.fu { color: #06287e; } /* Function */
code > span.er { color: #ff0000; font-weight: bold; } /* Error */
code > span.wa { color: #60a0b0; font-weight: bold; font-style: italic; } /* Warning */
code > span.cn { color: #880000; } /* Constant */
code > span.sc { color: #4070a0; } /* SpecialChar */
code > span.vs { color: #4070a0; } /* VerbatimString */
code > span.ss { color: #bb6688; } /* SpecialString */
code > span.im { } /* Import */
code > span.va { color: #19177c; } /* Variable */
code > span.cf { color: #007020; font-weight: bold; } /* ControlFlow */
code > span.op { color: #666666; } /* Operator */
code > span.bu { } /* BuiltIn */
code > span.ex { } /* Extension */
code > span.pp { color: #bc7a00; } /* Preprocessor */
code > span.at { color: #7d9029; } /* Attribute */
code > span.do { color: #ba2121; font-style: italic; } /* Documentation */
code > span.an { color: #60a0b0; font-weight: bold; font-style: italic; } /* Annotation */
code > span.cv { color: #60a0b0; font-weight: bold; font-style: italic; } /* CommentVar */
code > span.in { color: #60a0b0; font-weight: bold; font-style: italic; } /* Information */
  </style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="dalga-denklemi-wave-equation">Dalga Denklemi (Wave Equation)</h1>
<p>Matematiksel açıdan bir dalga hareket eden herhangi bir fonksiyondur. Bir fonksiyonu mesela sağa taşımak için ona geçilen değeri <span class="math inline">\(x\)</span>'den <span class="math inline">\(x-x_0\)</span>'a değiştirmek yeterlidir, ki <span class="math inline">\(x_0\)</span> pozitif bir sayı [5].</p>
<div class="figure">
<img src="compscieng_app45cfd1_07.png" />

</div>
<p>Degil mi? Bunu kendimiz kontrol edebiliriz,</p>
<div class="sourceCode"><pre class="sourceCode python"><code class="sourceCode python">x <span class="op">=</span> np.linspace(<span class="op">-</span><span class="dv">5</span>,<span class="dv">5</span>,<span class="dv">100</span>)
y <span class="op">=</span> <span class="op">-</span>x<span class="op">**</span><span class="dv">2</span> <span class="op">+</span><span class="dv">3</span>
plt.plot(x,y)
plt.grid(<span class="va">True</span>)
plt.xlim(<span class="op">-</span><span class="dv">4</span>,<span class="dv">4</span>)
plt.ylim(<span class="op">-</span><span class="dv">1</span>,<span class="dv">3</span>)
plt.savefig(<span class="st">&#39;compscieng_app45cfd1_08.png&#39;</span>)</code></pre></div>
<div class="figure">
<img src="compscieng_app45cfd1_08.png" />

</div>
<div class="sourceCode"><pre class="sourceCode python"><code class="sourceCode python">x <span class="op">=</span> np.linspace(<span class="op">-</span><span class="dv">5</span>,<span class="dv">5</span>,<span class="dv">100</span>)
x0 <span class="op">=</span> <span class="dv">3</span>
y <span class="op">=</span> <span class="op">-</span>(x<span class="op">-</span>x0)<span class="op">**</span><span class="dv">2</span> <span class="op">+</span><span class="dv">3</span>
plt.plot(x,y)
plt.grid(<span class="va">True</span>)
plt.xlim(<span class="op">-</span><span class="dv">4</span>,<span class="dv">4</span>)
plt.ylim(<span class="op">-</span><span class="dv">1</span>,<span class="dv">3</span>)
plt.savefig(<span class="st">&#39;compscieng_app45cfd1_09.png&#39;</span>)</code></pre></div>
<div class="figure">
<img src="compscieng_app45cfd1_09.png" />

</div>
<p>Fonksiyonu <span class="math inline">\(x_0\)</span> kadar sağa taşımış olduk.</p>
<p>Bu taşımanın zaman içinde sürekli sağa olacak şekilde olmasını isteseydik, yani bir &quot;dalga'' yaratmak isteseydik, o zaman <span class="math inline">\(x_0 = v t\)</span> kullanabilirdik, bu durumda zaman geçtikçe yer değişim artardı, böylece dalganın akma görüntüsü ortaya çıkardı.</p>
<p>O zaman diyebiliriz ki <span class="math inline">\(f(x-vt)\)</span> ileri, ya da sağa doğru aktarılan (propagate) bir dalgayı temsil eder, <span class="math inline">\(v\)</span> dalga hızı olarak görülebilir. Dışarıdan parametre aktarımı karışıklık yaratıyorsa, dalgayı bir fonksiyon olarak göstermek için <span class="math inline">\(u(x,t)\)</span> tanımlarız [6, sf. 420], ve</p>
<p><span class="math display">\[
u(x,t) = (x - ct)
\qquad (3)
\]</span></p>
<p><span class="math inline">\(t=0\)</span> anında dalganın &quot;profili'' <span class="math inline">\(f(x)\)</span>, bu sağa taşınan şekildir, &quot;bozulmadır (disturbence)''. Önemli bir nokta üstteki tarif edilen taşımanın çarpıtma, kırılma olmadan gerçekleştiği, bu bariz ama yine de üzerinde basalım, fonksiyon ne ise o halde taşınıyor. Tüm dalgalar böyle değil, gerçek dünyada da böyle değil bildiğimiz gibi, üstteki lineer dalgalar, ya da lineer kısmi diferansiyel denklemlerin çözümü olan dalga profilleri bu şekilde davranıyor. Giderken kırılan, çarpıtmaya uğrayan dalgalar gayrı-lineer süreçlerin bir sonucu.</p>
<p>Eğer üstteki denklemi sonuç olarak veren bir model görmek istersek, <span class="math inline">\(u_x\)</span> ve <span class="math inline">\(u_t\)</span> hesaplayabiliriz,</p>
<p><span class="math display">\[
u_t = -c f&#39;(x-ct), \quad  u_x = f&#39;(x-ct), 
\]</span></p>
<p>Buradan hareketle</p>
<p><span class="math display">\[
u_t + c u_x = 0
\]</span></p>
<p>eşitliğini kurabiliriz. Üstteki bir lineer kısmi diferansiyel denklem ve en basit dalga denklemi. Ona yatay iletim (advection) denklemi deniyor ve genel çözümü (3) ki <span class="math inline">\(f\)</span> turevi alinabilen herhangi bir fonksiyon.</p>
<p>Sinüssel Dalga</p>
<p>En basit (plane wave) ve temel hareket eden dalgalardan bir diğeri sinüssel dalga. Bu dalganın başlangıç hali</p>
<p><span class="math display">\[
y = A \sin \left( \frac{2\pi}{\lambda} x \right)
\]</span></p>
<p>Aslında sadece <span class="math inline">\(\sin x\)</span> denebilirdi, fakat <span class="math inline">\(\lambda\)</span> ile dalga boyunu tanımlamak istiyorsak üstteki eki yapmak gerekir, dikkat edersek <span class="math inline">\(x = 0\)</span>'da <span class="math inline">\(\sin(0)\)</span>, <span class="math inline">\(x = \lambda\)</span>'da <span class="math inline">\(\sin 2\pi\)</span>. Böylece periyotu <span class="math inline">\(\lambda\)</span> haline getirmiş olduk [8, sf. 503]. Eğer bu dalgayı sağa kaydırmak istiyorsak, aynı şekilde <span class="math inline">\(x\)</span> değerine ekleme yapma tekniğini uygularız,</p>
<p><span class="math display">\[
y = A \sin \left[ \frac{2\pi}{\lambda} (x - vt) \right]
\]</span></p>
<p>Üstteki form hala <span class="math inline">\(f(x-vt)\)</span> bir anlamda, yani aynı yaklaşımı kullanmış oluyoruz.</p>
<p>Tanım itibariyle tek bir dalganın (wavelength) bir noktadan baştan sona geçmesi bir zaman periyotu <span class="math inline">\(T\)</span>'de olur denir, bu tanıma göre hızı görmenin bir diğer yolu <span class="math inline">\(v = \frac{\lambda}{T}\)</span>, bu eşitliği üstteki denkleme sokarsak,</p>
<p><span class="math display">\[
y = A \sin \left[ 2\pi \left( \frac{x}{\lambda} - \frac{t}{T} \right) \right]
\]</span></p>
<p>Biraz sabit enflasyonu oldu, <span class="math inline">\(2\pi,\lambda,T\)</span>, azaltmak için</p>
<p><span class="math display">\[
k \equiv \frac{2\pi}{\lambda}, \qquad 
\omega \equiv \frac{2\pi}{T}
\]</span></p>
<p>Böylece iki üstteki denklem</p>
<p><span class="math display">\[
y = A \sin(kx - \omega t)
\]</span></p>
<p>olarak yazılabilir.</p>
<p>Doğal olarak frekans <span class="math inline">\(f = 1/T\)</span>. Alternatif formlar <span class="math inline">\(v = \omega / k\)</span>, ve <span class="math inline">\(v = \lambda f\)</span> da mümkün.</p>
<p>Ayrıca çoğu hesap yapılırken <span class="math inline">\(\sin\)</span> içeren form kullanılmıyor, <span class="math inline">\(\cos\)</span>'lu form alınıp (temelde bir değişiklik yok) bir de Euler formülü <span class="math inline">\(\exp(i\theta) = \cos\theta + i\sin\theta\)</span> üzerinden (ve yükseklik <span class="math inline">\(A\)</span> ile [10])</p>
<p><span class="math display">\[
u(x,t) = A e^{i(kx - \omega t)}
\]</span></p>
<p>geçişi yapılıyor. Ardından yine Euler formülü üzerinden reel kısma dönülünce (<span class="math inline">\(i\)</span> içeren kısım hayali kısım) sonuca varılmış olunuyor. <span class="math inline">\(\exp\)</span> ile işlem yapmanın faydaları var, türevler daha kolay mesela, aynı bazda çarpım işlemleri toplama dönüşüyor, vs.</p>
<p>Dalga Denklemini Türetmek</p>
<p>Önce ip üzerinde titreşimlerin hareketi sonucu olan dalga denklemini türetelim [2,3,4]. Bir ipte dalga onun salınımı ile oluşacak, ve bu salınım sırasında bir anda, tek bir fotoğraf karesinde görüntü alt soldaki gibi olabilir,</p>
<div class="figure">
<img src="compscieng_app17wave_01.png" />

</div>
<p>İp iki tarafından hareket etmeyen yerlere bağlanmış (duvar mesela) uzunluk <span class="math inline">\(L\)</span>, ip materyelinin yoğunluğu <span class="math inline">\(\rho\)</span>, ki bu tüm ipin kütlesi bölü uzunluğu olarak ta görülebilir, bu örnekte sabit, ipin gerginliği kuvvet olarak <span class="math inline">\(T\)</span>, bu da sabit, ve yerçekimi kuvvetine göre çok daha fazla böylece yerçekim ivmelenmesi <span class="math inline">\(g\)</span>'yi yok sayabiliyoruz. Sürtünme yok. Tek boyutta bakıyoruz, <span class="math inline">\(y(x,t)\)</span> ipin bir <span class="math inline">\(x\)</span> noktasındaki dikey yer değişimini gösteriyor.</p>
<p>Denklemi ortaya çıkartmak için aslında Newton'un <span class="math inline">\(F=ma\)</span>'sından daha fazlasına ihtiyacımız yok. Üst sağdaki resimde gösterildiği gibi tek bir sonsuç ufak bölgeye odaklanırsak, ya da alt resimde olduğu gibi,</p>
<div class="figure">
<img src="compscieng_app17wave_02.png" />

</div>
<p><span class="math inline">\(F\)</span> için gereken net kuvveti ipin iki yanyana noktası arasındaki gerginliğin dikey bileşenlerinin farkı olarak görebiliriz, yani <span class="math inline">\(T(x+\Delta x,t)\)</span> ve <span class="math inline">\(T(x,t)\)</span> kuvvetlerinin dikey bileşen farkı. İki noktadaki acılar da <span class="math inline">\(\theta(x,t)\)</span> ile gösteriliyor, <span class="math inline">\(x+\Delta x\)</span>'teki acı <span class="math inline">\(\theta(x+\Delta x)\)</span>. Bu dikey bileşenlerin farkını, ya da tüm <span class="math inline">\(y\)</span> kuvvetlerinin toplanını o zaman</p>
<p><span class="math display">\[
\sum F_y = T(x+\Delta x,t) \sin\theta(x+\Delta x,t) - T(x,t) \sin\theta(x,t)
\]</span></p>
<p>ile hesaplayabiliriz. Modeldeki faraziyeler ışığında biliyoruz ki <span class="math inline">\(y/L\)</span> çok küçük, o zaman <span class="math inline">\(\theta\)</span> çok küçük. Demek ki sinüs ifadelerini basitleştirebiliriz, [6]'dan biliyoruz ki</p>
<p><span class="math display">\[
\sin\theta \approx \tan\theta = \partial y / \partial x
\]</span></p>
<p>Demek ki</p>
<p><span class="math display">\[
\sum F_y =
T \frac{\partial y}{\partial x} \bigg\vert_{x+\Delta x} -
T \frac{\partial y}{\partial x} \bigg\vert_{x}
\]</span></p>
<p>Son geldiğimiz noktada birinci türevler üzerinden bir <span class="math inline">\(x\)</span> farklılığı görüyoruz, bu bize bir türev işlemini daha hatırlatıyor, eğer <span class="math inline">\(\Delta x\)</span> ile bölünme de olsaydı, o zaman ikinci türev elde ettik diyebilirdik,</p>
<p><span class="math display">\[
\frac{
T \frac{\partial y}{\partial x} \bigg\vert_{x+\Delta x} -
T \frac{\partial y}{\partial x} \bigg\vert_{x}
}{\Delta x} \approx T \frac{\partial^2 y}{\partial x^2}
\]</span></p>
<p>Fakat önemli değil, biraz masajlama yaparsak,</p>
<p><span class="math display">\[
T \frac{\partial y}{\partial x} \bigg\vert_{x+\Delta x} -
T \frac{\partial y}{\partial x} \bigg\vert_{x} \approx
T \frac{\partial^2 y}{\partial x^2} \Delta x 
\]</span></p>
<p>İstenilen sonucu elde ederiz,</p>
<p><span class="math display">\[
\sum F_y \approx T \frac{\partial^2 y}{\partial x^2} \Delta x
\]</span></p>
<p>Diğer taraftan <span class="math inline">\(F=ma\)</span> eşitliğinin sağ tarafına bakarsak, baktığımız ufak bölge için kütle <span class="math inline">\(\rho\Delta x\)</span>, yatay ivmelenme ise <span class="math inline">\(y\)</span> yer değişiminin zamana göre ikinci kısmi türevi,</p>
<p><span class="math display">\[
\sum F_y = \rho \Delta x \frac{\partial^2 y}{\partial t^2}
\]</span></p>
<p>Bu son iki denklemi birbirine eşitlersek, <span class="math inline">\(\Delta x\)</span>'ler iptal olur,</p>
<p><span class="math display">\[
T \frac{\partial^2 y}{\partial x^2}  =
\rho \frac{\partial^2 y}{\partial t^2}
\]</span></p>
<p>Sabitleri sağ tarafa taşırsak, ve <span class="math inline">\(c = \sqrt{T / \rho}\)</span> tanımı üzerinden,</p>
<p><span class="math display">\[
\frac{\partial^2 y}{\partial x^2}  =
\frac{1}{c^2}\frac{\partial^2 y}{\partial t^2}
\]</span></p>
<p>Dalga denklemini elde etmiş olduk.</p>
<p>Alternatif Anlatım</p>
<p>PDE'lerin ortaya çıkabileceği durumlardan biri, ayrıksal parçacıklardan oluşan bir sistemin limite gittiği andır [8]. Bu tür şartlarda ODE'lerden oluşan bir sistem limite giderken bir PDE ortaya çıkartabiliyor. Süreklilik Mekaniğinden (Continuum Mechanics) bir örnek vereceğiz yani.</p>
<p>Sistem ayrıksal başlayacak, süreklilik limitine gidecek. Mesela sıvılar mekaniğinde (fluid mechanics) Euler denklemi, Navier-Stokes denklemleri sıvı sisteminin (şu gibi mesela) süreklilik limitidir. Bu denklemler sıvı içindeki ufak parçacıkları tarif etmezler, sistemin bütününe bakarlar.</p>
<p>Hepimiz Newton Kanunu biliyoruz (ki bu kanun bu derste ihtiyacımız olan yegane fizik bilgisi)</p>
<p><span class="math display">\[ m \frac{d^2x}{dt^2} = F(x) \]</span></p>
<p>Formül ne diyor? Kütle çarpı ivme eşittir kuvvet. Gayet basit.</p>
<p>Diyelim ki elimizde <span class="math inline">\(N\)</span> tane tane parçacık var, <span class="math inline">\(i=1,..,N\)</span>, ve bu parçacıklar birbirleriyle etkileşim halindeler, aralarında bir tür çekim var belki, ya da başka bir kuvvet. O zaman her parçacık için ayrı ayrı hareket kanunu işleyecek. Ve <span class="math inline">\(i\)</span>'inci parçacık üzerinde bir kuvvet var, ve bu kuvvet sistemdeki tüm diğer değişkenlerle bir şekilde bağımlı. <span class="math inline">\(x\)</span> tabii ki pozisyon değişkeni. O zaman</p>
<p><span class="math display">\[ m_i \frac{d^2x_i}{dt^2} = F_i(\vec{x}) \]</span></p>
<p>Dikkat edersek, <span class="math inline">\(F\)</span> fonksiyonuna giren parametre tüm parçacıklar, yani o parçacığın hissettiği kuvvet bir şekilde tüm diğer parçacıklarla alakalı.</p>
<p>Başlangıç Şartı</p>
<p><span class="math inline">\(i\)</span>'inci parçacığın başlangıç konumu</p>
<p><span class="math display">\[ x_i(0) = \hat{x}_i \]</span></p>
<p>Tipik olarak başlangıç hızı da verilir</p>
<p><span class="math display">\[ \frac{dx_i}{dt}(0) = \hat{v}_i \]</span></p>
<p>Üstteki bir başlangıç değer problemi (initial value problem). Biz bu derste PDE bazında sınır değerli problemlerle uğraşacağız.</p>
<p>Bu tür başlangıç değer problemleri iyi huyludur, çünkü, mesela bu örnekte 2. derece bir diferansiyel denklem var elimizde, ve bağımlı değişken <span class="math inline">\(x\)</span> var, ve bize verilen koşulu anlamak için alttaki resme bakalım</p>
<div class="figure">
<img src="1_06.png" />

</div>
<p>Bize verilenler, <span class="math inline">\(t=0\)</span> anında <span class="math inline">\(x_i\)</span> noktasının olduğu yere ek olarak (soldaki nokta), bir de o noktadaki eğim bilgisi. Bu tür bilgi verilince, parçacığın hangi yöne gitmeye meyilli olacağını da görmüş oluyoruz. Sanki bir top ateşlenmiş, ve topun ateş ettiği anda nerede olduğuna ek olarak topun namlusunun gösterdiği yer de bize söyleniyor.</p>
<p>Bu iyi huylu bir problem. Sınır değerli denklemler çok daha karmaşık olabiliyor. Bu arada &quot;sınır koşullu'' kelimesindeki &quot;sınır'' çoğunlukla bir fiziksel şeye tekabül eder, mesela bir ip vardır, ve ipin &quot;sonunda'' yani sınırlarında değerin ne olması gerektiği sabitlenir.</p>
<p>Devam edelim. Kurmak istediğimiz model bir tür &quot;gitar teli'' modeli.</p>
<p><span class="math inline">\(y_i\)</span> = <span class="math inline">\(i\)</span>'inci parçacığın yüksekliği olsun.</p>
<div class="figure">
<img src="1_07.png" />

</div>
<p>Tel üzerinde bir sürü parçacık var, tel iki ucundan sabitlenmiş durumda. Bu problemde yatay hareketle ilgilenmiyoruz, sadece yukarı / aşağı hareketle ilgileniyoruz. Bir tanım daha:</p>
<p><span class="math display">\[ \Delta x = x_{i+1} - x_i  \]</span></p>
<p>Basitleştirme amacıyla bu tanımı yaptık. Tüm parçacıkların arasındaki mesafeyi sabit, ve aynı olarak aldık. Benzer şekilde</p>
<p><span class="math display">\[ m_i \equiv m \]</span></p>
<p>Yani tüm parçacıklar aynı kütleye sahip.</p>
<p>Şimdi Newton Kanununu parçacıklara uygulayalım [1].</p>
<p><span class="math display">\[ m \frac{d^2Y_i}{dt^2} = 
\tau \bigg( \frac{Y_{i+1}- Y_i}{\Delta x} \bigg) -
\tau \bigg( \frac{Y_{i}- Y_{i-1}}{\Delta x} \bigg) 
\]</span></p>
<p>Bununla ne demiş olduk? <span class="math inline">\(i\)</span>'inci parçacığın hissettiği çekimin, o parçacığın sağında ve solunda bağlı olduğu diğer parçacıkla bağının ipteki eğimi ile orantılı olduğunu söylemiş olduk.</p>
<p><span class="math inline">\(\tau\)</span> her tel için farklı olacak bir gerginlik sabiti, ama belli bir telde, her parçacık için aynı.</p>
<div class="figure">
<img src="1_08.png" />

</div>
<p>Üstteki formül aslında yerel türevin &quot;ucuz'' bir yaklaşıksallaması.</p>
<p>Gerginlikle kurulan alaka akla yatkın olmalı, düşünürsek ipte parçacık ne kadar yüksekte olursa üzerinde o kadar güç hissederdi, yanındaki parçacıklar(lar) tarafından aşağı çekilirdi, ne kadar altta ise o kadar az güç hissederdi. Tabii &quot;diğer parçacıklara göre'' yukarıda ya da aşağıda olmanın ölçüsü de iki parçacık arasındaki ipin eğimi.</p>
<div class="figure">
<img src="1_09.png" />

</div>
<p>Diğer bir açıdan yaklaşırsak</p>
<p><span class="math display">\[ F_y \equiv \tau \sin\theta \]</span></p>
<p>da diyebilirdik. Sadece <span class="math inline">\(\sin\)</span> kullandık çünkü daha önce belirttiğimiz gibi, sadece dikey hareketlere bakıyoruz, yatay hareketlerle ilgilenmiyoruz (o yüzden <span class="math inline">\(\cos\)</span> yok).</p>
<p>Bir yaklaşıksallama yapabiliriz şimdi, eğer <span class="math inline">\(\theta &lt;&lt; 1\)</span> ise, yani açı 1 sayısından çok küçük ise, <span class="math inline">\(\sin \theta \approx \tan \theta\)</span> sayılabilir, bu sonuç Taylor Serileri ile alakalı ve <span class="math inline">\(\tan\)</span> fonksiyonu, <span class="math inline">\(\sin / \cos\)</span> olduğu için ve sıfıra yakın değerlerde bölen <span class="math inline">\(\theta\)</span>'nin sıfıra yakınlığından cos üzerinden hep 1'e yakın olacağı için, <span class="math inline">\(\tan\)</span> bir nevi <span class="math inline">\(\sin\)</span> sayılabilir. Peki bu problemde <span class="math inline">\(\tan \theta\)</span> nasıl hesaplanır?</p>
<p><span class="math display">\[  \tan\theta = \frac{\Delta y}{\Delta x} \]</span></p>
<p><span class="math display">\[ = \frac{Y_{1+1}-Y_i}{\Delta x} \]</span></p>
<p>Yani yine aynı yere gelmiş olduk.</p>
<p>Bu model bir &quot;en yakın komşu'' modelidir, her parçacık yakınındaki parçacıktan etkileniyor.</p>
<p>Ana formülü şu şekilde tekrar organize ederek yazalım:</p>
<p><span class="math display">\[ \frac{d^2Y_i}{dt^2} = 
\tau \frac{\Delta x}{m} \bigg[
\frac{Y_{i+1} - 2Y_i + Y_{i-1}}{\Delta x^2}
\bigg]
\]</span></p>
<p>Köşeli parantez içindeki ifade Calculus'ta 2. türevin ayrıksal formdaki yaklaşıksallaması değil mi?</p>
<p>Ayrıksal modelimiz böyle. Şimdi süreklilik limitine geçmek istiyorsak, mesela sonsuz sayıda parçacık olduğu bir duruma geçmek isteyebiliriz, <span class="math inline">\(\lim_{N \to \infty}\)</span>, elimizde sonlu / belli miktarda bir tel var, bu durumda sonsuz sayıda parçacık demek bu parçacıkların arasındaki mesafenin sıfıra gitmesi demektir, o zaman <span class="math inline">\(\lim_{\Delta x \to \infty}\)</span>.</p>
<p>Formül için bunun anlamı nedir? <span class="math inline">\(\Delta x\)</span> ve <span class="math inline">\(m\)</span> arasındaki oran sonlu (finite) bir sayıya yaklaşacak demektir, ki bu sayıya yoğunluk diyebiliriz. Oran niye sıfıra gitmiyor? Süreklilik sistemlerin kullanılan bir numara bu,</p>
<p><span class="math display">\[ \rho = \lim_{\Delta x \to 0} \frac{m}{\Delta x} \]</span></p>
<p><span class="math inline">\(\Delta x\)</span>'in aşağı indiğini düşünüyoruz, ama olabilecek çok ufak bir hacim hayal ederek mesela molekül boyutundan daha fazla aşağı inmeyeceğini söylüyoruz, <span class="math inline">\(m\)</span> aynı şekilde küçülüyor, ve oran bize bir yoğunluk hesabı veriyor.</p>
<p>Taylor Serileri hakkında hızlı bir ders</p>
<p><span class="math display">\[ Y_{i+1}=Y(x_i + \Delta x) \]</span></p>
<p>Eğer <span class="math inline">\(\Delta x\)</span> çok küçük ise</p>
<p><span class="math display">\[ = 
\underbrace{Y(x_i)}_{Y_i} + \Delta x \frac{dY}{dx}|_{x_i} + 
\frac{\Delta x^2}{2}\frac{dY^2}{dx^2}|_{x_i} + 
O(\Delta x^3)
\]</span></p>
<p>Daha kısa bir şekilde yazalım</p>
<p><span class="math display">\[ Y_{i+1} = Y_i + \Delta x Y_i&#39; + \frac{\Delta x^2}{2}Y_i&#39;&#39; + ... 
\]</span></p>
<p>Aynı şeyi <span class="math inline">\(Y_{i-1}\)</span> için yapabiliriz</p>
<p><span class="math display">\[ Y_{i-1} = Y_i - \Delta x Y_i&#39; + \frac{\Delta x^2}{2}Y_i&#39;&#39; + ... 
\]</span></p>
<p>Not: Eşitliğin sağındaki eksi, artı işaretlerinin nereden geldiğini merak ediyorsak [1] notlarında <span class="math inline">\(u(x-h)\)</span> açılımına bakabiliriz.</p>
<p>Son iki formülü toplarsak</p>
<p><span class="math display">\[ Y_{i+1} + Y_{i-1} = 2Y_i + \Delta x^2 Y_i&#39;&#39;  + O(\Delta x^4)\]</span></p>
<p>O zaman 2. türevin <span class="math inline">\(x_i\)</span>'daki yaklaşıksallaması</p>
<p><span class="math display">\[ Y_i&#39;&#39; = \frac{Y_{i+1} - 2Y_i + Y_{i-1}}{\Delta x^2} + O(\Delta x^2) \]</span></p>
<p>O zaman ana formülde</p>
<p><span class="math display">\[ \frac{d^2Y_i}{dt^2} = 
\tau \frac{\Delta x}{m} \bigg[\underbrace{
\frac{Y_{i+1} - 2Y_i + Y_{i-1}}{\Delta x^2}
}_{\to \frac{\partial ^2y}{\partial x^2}}
\bigg]
\]</span></p>
<p>Yani <span class="math inline">\(\Delta x \to 0\)</span> iken köşeli parantez içi <span class="math inline">\(\partial ^2y/\partial x^2\)</span>'e gider. Niye kısmi türeve gider? Çünkü ayrıksal değişimi sadece <span class="math inline">\(x\)</span> üzerinde yaptık, fakat <span class="math inline">\(Y\)</span> içinde aynı zamanda <span class="math inline">\(t\)</span> de var. Notasyon olarak ODE dili kullanmamız kafa karıştırmasın, görüntü basit olsun diye bunu yaptık. Ama değişimin <span class="math inline">\(x\)</span> te olması sebebiyle türev kısmı türev oldu.</p>
<p>O zaman bu sistemin süreklilik limiti, <span class="math inline">\(\Delta x \to 0\)</span> iken</p>
<p><span class="math display">\[ 
\frac{\partial ^2Y}{\partial x^2} = 
\frac{\tau}{\rho}\frac{\partial ^2y}{\partial x^2}
 \]</span></p>
<p>olacaktır. Bu denklem fizikte iyi bilinen dalga denklemidir. İnsanlar çoğunlukla</p>
<p><span class="math display">\[ c^2 = \frac{\tau}{\rho} \]</span></p>
<p>şeklinde yazarlar ve <span class="math inline">\(c\)</span> böylece &quot;dalga hızı'' olarak kullanılabilir.</p>
<p>Eğer teli bir noktasında titrettiğimiz düşünürsek, ve telin sonlu değil sonsuz olduğunu düşünelim, o zaman &quot;hareket eden dalgalar (traveling waves)'' fenomenini görürüz. Alttaki resimde <span class="math inline">\(t=0\)</span> anında bir tepe noktası var (tele vurduk), ve ikinci resimde iki tane tepe noktası sağa ve sola eşit şekilde hareket ediyorlar.</p>
<div class="figure">
<img src="1_10.png" />

</div>
<p>PDE'ler ayrıksal sistemlerin, ODE'lerin, süreklilik limitinde doğal olarak ortaya çıkarlar. Bu tür yaklaşıksallamaları ben araştırmalarımda sürekli kullanıyorum [hoca uygulamalı matematikçi], akışkanlık mekaniğinde mesela, bir sıvının, molekülün kısımlarını alıyoruz, ve kısımlar birbirleri ile etkileşimde oluyorlar. Ya da mesela yoğunluk değişkenini, kütleyi bir sürekli fonksiyon haline getiririz, ve parçacık hızı yerine sıvının tamamının hızına bakarız. Yani bu çok kullanılan bir teknik. Çoğunlukla ayrıksal bir ağ yapısı için analitik bir denklem bulmak çok zordur, o sebeple süreklilik yaklaşıksallaması kullanılır zaten. Belki üstteki problem için alternatif çok kötü olmayabilirdi, mesela burada ODE'leri matris formunda yazarak ta çözüme gidebilirdik, bu çok zor olmazdı, fakat çoğu zaman bunu yapmak hakikaten zor olabiliyor.</p>
<p>Niye sistemi analitik olarak görmek istiyoruz? Çünkü o zaman formülasyonu istediğimiz gibi manipüle ederek, analitik şekilde istediğimiz yoldan ilerleyebiliyoruz.</p>
<p>Bir PDE kategorisinden bahsedelim, bu tür PDE'ler en çok kullandığım PDE'lerden, lineer 1. derece denklemler. Ve bu arada &quot;karakteristikler'' kavramından bahsedeceğiz.</p>
<p>1'inci Derece, Lineer PDE, 2 Bağımsız Değişken</p>
<p><span class="math display">\[ u = u(x,y) \]</span></p>
<p>PDE</p>
<p><span class="math display">\[ a(x,y)u_x + b(x,y)u_y + c(x,y)u = f(x,y) \]</span></p>
<p>Operatör olarak</p>
<p><span class="math display">\[ \mathcal{L}u = f \]</span></p>
<p><span class="math display">\[ \mathcal{L} = a \frac{\partial }{\partial x} +
b \frac{\partial }{\partial y} +
c \frac{\partial }{\partial z} 
\]</span></p>
<p>Karakteristik kavramından birazdan istifade edeceğiz, ama şimdi bu tür denklemleri kaba kuvvet kullanarak, &quot;değişken değiştirme (change of variables)'' yöntemi ile nasıl çözülebileceğini gösterelim.</p>
<p>Tanım</p>
<p>Cauchy Problemi: <span class="math inline">\(u(\vec{x})\)</span> tanımı gerektirir. Bu tür problemler 1. derece, 2 değişken, vs. gibi tanımlarla sınırlı değil aslında, çok daha genel bir tanım onlar, bu tür problemlerde bir &quot;Cauchy Verisi (Cauchy Data)''nden bahsedilir.</p>
<div class="figure">
<img src="1_11.png" />

</div>
<p>Üstteki resimde bu veri <span class="math inline">\(D\)</span> alanı (domain) içindeki <span class="math inline">\(\Gamma\)</span> ile işaretli çizgidir, ki <span class="math inline">\(u\)</span>'nun bu çizgi üzerindeki değeri diyelim ki</p>
<p><span class="math display">\[ u|_{\Gamma} = \alpha(x,y) \]</span></p>
<p>ki <span class="math inline">\(\alpha(x,y)\)</span> herhangi bir sonuç.</p>
<p>Mesela <span class="math inline">\(\Gamma\)</span> çizgisi <span class="math inline">\(x=\sin(y)\)</span> ile tanımlı eğri, ve <span class="math inline">\(u\)</span> onun üzerinde <span class="math inline">\(u=y^2\)</span> olmalı.</p>
<p>Bu tür bir koşula Cauchy Verisi ismi veriliyor, bizim örneğimizde bu bir tür sınır koşulunu andırıyor.</p>
<p>Bir kordinat sistemi nedir?</p>
<div class="figure">
<img src="1_12.png" />

</div>
<p>Diyelim ki öyle bir fonksiyon kümesi var ki, onlar üzerinden PDE'lerimizi değişik bir kordinat sisteminde temsil etmemiz mümkün olacak.</p>
<div class="figure">
<img src="1_13.png" />

</div>
<p><span class="math inline">\(\xi\)</span> ve <span class="math inline">\(\eta\)</span>'yi kesit eğrileri (level curves) üzerinden incelemek mümkündür. Bu fonksiyonları belli sabitlere eşitleyip, durumlarına bakabiliriz, sonra sabitleri değiştiririz, bir daha bakarız, vs.</p>
<div class="figure">
<img src="1_14.png" />

</div>
<p>Üstteki resimde mesela, sağa yatık tüm eğriler, her biri değişik bir sabite (İngilizce const diye yazılmış) eşit olacak şekildeki <span class="math inline">\(\xi\)</span> eğrileri olabilir. Sola yatik <span class="math inline">\(\eta\)</span> çizgileri de olabilir. Ortadaki nokta iki önceki resimdeki bir noktanın bu yeni kordinata eşlenmiş bir nokta mesela.</p>
<p>Gerekliliklerimiz</p>
<p>Eşleme, transformasyon bire bir (one-to-one) olmalı. İlk kordinat sistemindeki her nokta, diğer kordinat sistemindeki tek bir noktaya eşleniyor olmalı.</p>
<p>Jacobian'ı yokolmayan (non-vanishing) olmalı.</p>
<p><span class="math display">\[ 
\left(\begin{array}{rr}
\xi &amp; \eta \\
x &amp; y
\end{array}\right) = 
\left|\begin{array}{rr}
\xi_x &amp; \xi_y \\
\eta_x &amp; \eta_y
\end{array}\right| =
\xi_x \eta_y - \xi_y \eta_x \ne 0
 \]</span></p>
<p>Üstteki ifade Calculus'un Dolaylı Fonksiyon Teorisi (Implicit Function Theorem of Calculus) ile alakalı. Bu teorinin yerel bağlamda niye birebir eşleme yarattığını merak ediyorsanız Calculus kaynaklarına danışabilirsiniz.</p>
<p>Amaç: Şunu</p>
<p><span class="math display">\[ au_x + bu_y + cu = f \]</span></p>
<p>transform et ve suna çevir</p>
<p><span class="math display">\[ W_\xi + h(\xi, \eta)W = R(\xi,\eta)\]</span></p>
<p><span class="math display">\[ W(\xi,\eta) \equiv u \bigg( x(\xi,\eta),y(\xi,\eta) \bigg) \]</span></p>
<p>Birebir transformasyon istemiştik, o zaman eşleme geriye çevirilebilir (invertible) de olmalı, yani istersek <span class="math inline">\(x,y\)</span> değişkenlerini <span class="math inline">\(\xi,\eta\)</span> çerçevesinde temsil edebiliyor olmamız lazım.</p>
<p>Dikkat: <span class="math inline">\(W_\eta\)</span> yoktur, bu sayede iki üstteki formül 1. derece ODE haline gelir, entegre edici faktör kullanıp entegre edip Cauchy Verisini uygulayarak bu problemi çözebilirsiniz. Analitik olarak biraz karmaşıklığa sebep verebilir, ama bu en azından mümkün bir stratejidir.</p>
<p>Şimdi sıra transformasyonu bulmaya geldi. <span class="math inline">\(x,y\)</span> değişkenlerini <span class="math inline">\(\xi,\eta\)</span> çerçevesinde temsil edelim. Zincirleme Kanununu kullanalım.</p>
<p><span class="math display">\[ \frac{\partial }{\partial x}u \equiv
\frac{\partial }{\partial x}W(\xi(x,y),\eta(x,y)) =
W_\xi\eta_x + W_\eta\eta_x 
 \]</span></p>
<p><span class="math display">\[ \frac{\partial }{\partial y}u =
W_\xi\eta_y + W_\eta\eta_y
 \]</span></p>
<p>Bunu orijinal denkleme sokalım</p>
<p><span class="math display">\[ 
a(\xi,\eta) \bigg[W_\xi \eta_x + W_\eta\eta_x \bigg] +
b(\xi,\eta) \bigg[W_\xi \eta_y + W_\eta\eta_y  \bigg] + 
c(\xi,\eta)W = f(\xi,\eta)
 \]</span></p>
<p>Tekrar düzenleyelim</p>
<p><span class="math display">\[ = 
\bigg[ a\xi_x + b\xi_y \bigg] W_\xi + 
\bigg[ a\eta_x + b\eta_y \bigg] W_\eta +
cW = f
 \]</span></p>
<p>Şöyle seç</p>
<ol style="list-style-type: decimal">
<li></li>
</ol>
<p><span class="math display">\[ a \eta_x + b \eta_y = 0 \]</span></p>
<p><span class="math display">\[ \Rightarrow \frac{\eta_x}{\eta_y} = -\frac{b(x,y)}{a(x,y)}\]</span></p>
<ol start="2" style="list-style-type: decimal">
<li></li>
</ol>
<p><span class="math display">\[ \xi = x \]</span></p>
<p>Böylece</p>
<p><span class="math display">\[ h = \frac{c}{a} \]</span></p>
<p><span class="math display">\[ R = \frac{f}{a} \]</span></p>
<p>elde edilir.</p>
<p>Unutmayalım Jacobian şartını tatmin etmemiz lazım.</p>
<p>Farz edelim</p>
<p><span class="math display">\[ \eta_y \ne 0 \]</span></p>
<p>Bu işe yarar</p>
<p><span class="math display">\[ J = \xi_x\eta_y - \cancelto{0}{\xi_y}\eta_y \]</span></p>
<p><span class="math display">\[ J = \eta_y \ne 0 \]</span></p>
<p>Bir dahaki derste <span class="math inline">\(\eta\)</span>'yi nasıl hesaplayacağımızı göreceğiz.</p>
<p>Diğer bir açıdan bakarsak, mesela matematikçi David Mumford [7] türetirken (<span class="math inline">\(i\)</span> yerine <span class="math inline">\(k\)</span> kullanmış)</p>
<div class="figure">
<img src="1_15.png" />

</div>
<p><span class="math display">\[ 
\tau \bigg( \frac{Y_{i+1}- Y_i}{\Delta x} \bigg) +
\tau \bigg( \frac{Y_{i-1}- Y_{i}}{\Delta x} \bigg) 
\]</span></p>
<p>Yani bir parçacığın üzerindeki kuvvet sağındaki ve solundaki kuvvetlerin &quot;toplamı'' olarak görülüyor, bu formül de aynı kapıya çıkıyor.</p>
<p>Kaynaklar</p>
<p>[1] Bayramlı, Hesapsal Bilim, Ders 2</p>
<p>[2] Landau, <em>Landau Computational Physics Course, Video Lectures</em>, <a href="https://www.youtube.com/playlist?list=PLnWQ_pnPVzmJnp794rQXIcwJIjwy7Nb2U" class="uri">https://www.youtube.com/playlist?list=PLnWQ_pnPVzmJnp794rQXIcwJIjwy7Nb2U</a></p>
<p>[3] Landau, <em>Computational Physics</em></p>
<p>[4] Feldman, <em>Math 256, Differential Equations, Lecture Notes</em> <a href="http://www.math.ubc.ca/~feldman/m256/" class="uri">http://www.math.ubc.ca/~feldman/m256/</a></p>
<p>[5] Murlow, <em>Partial Differential Equations for Scientists and Engineers</em>, sf. 27</p>
<p>[6] Bayramlı, <em>Normal Diferansiyel Denklemler Ders Notlari, Ekler, Trigonometri</em></p>
<p>[7] Mumford, <em>Chapter Ten: The Vibrating String and PDE's</em>, <a href="https://www.dam.brown.edu/people/mumford/beyond/coursenotes/2006PartIIIa.pdf" class="uri">https://www.dam.brown.edu/people/mumford/beyond/coursenotes/2006PartIIIa.pdf</a></p>
<p>[8] Resnick, <em>Fundamentals of Physics, 8th Ed</em></p>
<p>[9] Weinstein, <em>Analytic Methods for PDEs, APMA E6301, Columbia University</em></p>
<p>[10] Peer, <em>PY3102, Quantum Mechanics</em>, <a href="http://www.physics.ucc.ie/apeer/py3102.html" class="uri">http://www.physics.ucc.ie/apeer/py3102.html</a></p>
</body>
</html>
