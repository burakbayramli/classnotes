<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
  <title></title>
  <style type="text/css">code{white-space: pre;}</style>
  <style type="text/css">
div.sourceCode { overflow-x: auto; }
table.sourceCode, tr.sourceCode, td.lineNumbers, td.sourceCode {
  margin: 0; padding: 0; vertical-align: baseline; border: none; }
table.sourceCode { width: 100%; line-height: 100%; }
td.lineNumbers { text-align: right; padding-right: 4px; padding-left: 4px; color: #aaaaaa; border-right: 1px solid #aaaaaa; }
td.sourceCode { padding-left: 5px; }
code > span.kw { color: #007020; font-weight: bold; } /* Keyword */
code > span.dt { color: #902000; } /* DataType */
code > span.dv { color: #40a070; } /* DecVal */
code > span.bn { color: #40a070; } /* BaseN */
code > span.fl { color: #40a070; } /* Float */
code > span.ch { color: #4070a0; } /* Char */
code > span.st { color: #4070a0; } /* String */
code > span.co { color: #60a0b0; font-style: italic; } /* Comment */
code > span.ot { color: #007020; } /* Other */
code > span.al { color: #ff0000; font-weight: bold; } /* Alert */
code > span.fu { color: #06287e; } /* Function */
code > span.er { color: #ff0000; font-weight: bold; } /* Error */
code > span.wa { color: #60a0b0; font-weight: bold; font-style: italic; } /* Warning */
code > span.cn { color: #880000; } /* Constant */
code > span.sc { color: #4070a0; } /* SpecialChar */
code > span.vs { color: #4070a0; } /* VerbatimString */
code > span.ss { color: #bb6688; } /* SpecialString */
code > span.im { } /* Import */
code > span.va { color: #19177c; } /* Variable */
code > span.cf { color: #007020; font-weight: bold; } /* ControlFlow */
code > span.op { color: #666666; } /* Operator */
code > span.bu { } /* BuiltIn */
code > span.ex { } /* Extension */
code > span.pp { color: #bc7a00; } /* Preprocessor */
code > span.at { color: #7d9029; } /* Attribute */
code > span.do { color: #ba2121; font-style: italic; } /* Documentation */
code > span.an { color: #60a0b0; font-weight: bold; font-style: italic; } /* Annotation */
code > span.cv { color: #60a0b0; font-weight: bold; font-style: italic; } /* CommentVar */
code > span.in { color: #60a0b0; font-weight: bold; font-style: italic; } /* Information */
  </style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="temel-fizik-1-ivme-hız-yerçekimi">Temel Fizik 1, İvme, Hız, Yerçekimi</h1>
<p>Calculus'un gerçek dünyada belki de en iyi örneği bir arabanın hız göstergesi ve kilometre sayacı arasındaki ilişkidedir. Bu iki aletin ölçümlerini birbirinden bağımsız aldığını düşünelim, mesela araba tekerleğine (ya da onu döndüren her neyse) direk bağlı bir şekilde katedilen gerçek mesafeyi ve hızı ölçebiliyorlar. Soru şu: bu ölçümlerden biri elimizde olmasa, bir ölçümü diğerine bakarak hesaplayabilir miydik? Mesela arabanın hızı (velocity) <span class="math inline">\(v\)</span>'nin <span class="math inline">\(t_0,t_1\)</span> arasındaki her zaman noktasındaki kaydı elimizde olsa, bu aralıkta katedilen mesafe (distance) <span class="math inline">\(f\)</span>'yi hesaplayabilir miydik? Ya da mesafe bilinseydi o zaman hızı bulabilir miydik?</p>
<p>Calculus bu geçişi sağlayabilir. <span class="math inline">\(f\)</span>'den <span class="math inline">\(v\)</span>'ye gidiş türev ile, <span class="math inline">\(v\)</span>'den <span class="math inline">\(f\)</span>'ye gidiş entegral ile [1, sf. 1].</p>
<div class="figure">
<img src="phy_005_basics_01_01.jpg" />

</div>
<p>İlkokulda öğretilen fizik aslında Calculus ile yapılan hesabın genelleştirilmiş hali. Orada öğrencilere öğretilen problemlerde hız çoğunlukla sabit oluyor, mesela <span class="math inline">\(v = 60 m/h\)</span> (mil / saat). 2 saat gidildikten sonra katedilen mesafe 120 mil. Bu hesabın bir çarpım olduğunu biliyoruz, bu çarpım aslında altta soldaki figürdeki alana (area) tekabül ediyor. Aynı şekilde eğer sürekli mesafeyi ölçüyor olsaydık, alt sağdaki ölçümlerdeki gibi mesela, bu grafikten geriye hıza geçmek demek bir bölüm gerektirir, ve bölüm aslında bir eğim (slope) hesabıdır.</p>
<div class="figure">
<img src="phy_005_basics_01_02.jpg" />

</div>
<p>Calculus'un değeri <span class="math inline">\(v,f\)</span> sabit olmadığı zaman ortaya çıkıyor. O zaman basit çarpım ve bölüm yeterli değil. Mesela ya mesafe <span class="math inline">\(f\)</span> artık bir fonksiyon <span class="math inline">\(f=t^2\)</span> ile temsil ediliyor olsaydı? O zaman hızı elde etmek için bir türev almak gerekir, bölüm yetmez, ki türevin sonucu da hala <span class="math inline">\(t\)</span> ve diğer başka değişkenlere bağlı bir başka fonksiyon olabilir.</p>
<div class="figure">
<img src="phy_005_basics_01_03.jpg" />

</div>
<p>Üstteki örnekte türev <span class="math inline">\(2t\)</span>. Bu tek bir sayı değil, her <span class="math inline">\(t\)</span> noktasında farklı değer veren bir fonksiyon. Entegral aynı şekilde, gerçi üstteki örnekte hala üçgen alan hesabı kolay olabilir, ama çok daha çetrefil bir hız fonksiyonu olduğunu düşünelim, mesela <span class="math inline">\(v(x) = 4 - x\)</span> (<span class="math inline">\(t\)</span> yerine <span class="math inline">\(x\)</span> kullandık şimdi), ya da <span class="math inline">\(v(x) = x^2 + \cos(x)\)</span>. Buradaki alan hesabı için bir entegral gerekir. Entegralleri toplam değil çarpım olarak görmek hakkında bir yazı için [7]. Eğer elimizde analitik fonksiyon değil pür sayı değerleri olsaydı, bu sefer sayısal türev ya da entegral almamız gerekirdi, ki bunun tekniklerini ileride göreceğiz.</p>
<p>Özetlemek gerekirse hız <span class="math inline">\(v(t) = \frac{df}{dt}\)</span>, ve mesafe <span class="math inline">\(f(t) = \int v(t)\mathrm{d} t\)</span>.</p>
<div class="figure">
<img src="phy_005_basics_01_04.jpg" />

</div>
<p>Üstteki örnekte <span class="math inline">\(v(x) = 4 - x\)</span> hızını görüyoruz. Entegral</p>
<p><span class="math display">\[ \int v(x) \mathrm{d} x = 4x - \frac{1}{2}x^2 + C \]</span></p>
<p><span class="math inline">\(C\)</span> sabiti grafikte atlanmış. Bu sabit orada çünkü <span class="math inline">\(C\)</span> için hangi sayı olursa olsun türev alırken yokolur, yani <span class="math inline">\(C=1,2,3..\)</span> ile hep aynı türevi elde ederiz. Bu sebeple o sabiti problemden başka şekillerde elde etmemiz gerekir. Alan hesabının kendisi için bu fark etmez, çünkü alan hesabında çıkartma yaparken <span class="math inline">\(C\)</span>'ler iptal olur,</p>
<p><span class="math display">\[ 
\int_{x=1}^{x=3} v(x) \mathrm{d} x = f(3) - f(1) = 
(7 \frac{1}{2} + C) - (3 \frac{1}{2} + C) = 4
\]</span></p>
<p>İvme</p>
<p>Hız mesafedeki değişim ise mesafedeki değişimin değişimi, yani hızın değişimine ivme adı verilir. İvme için türevin türevi gerekiyor, yani</p>
<p><span class="math display">\[ \frac{d^2f}{dt^2} = \frac{d}{dt} \frac{df}{dt} \]</span></p>
<p>Yerçekimi</p>
<p>Peki hız, ivme gibi kavramlar nereden geliyor? Burada İsaac Newton'a şapka çıkartmak lazım. Şimdi aklımıza <span class="math inline">\(F = ma\)</span> Newton kanunu geliyor, yani kütle üzerinde uygulanan kuvvet, kütle ve ivmenin çarpımına eşittir. Fakat Newton aslında direk <span class="math inline">\(F=ma\)</span> formülü keşfetmedi. Bu formül keşfettiği diğer başka bir kavramın özel halidir. Newton'un 2. Kanunu şöyle der &quot;bir cismin momentumunun değişim oranı (bir zaman anında) o cisme uygulanan kuvvete doğru orantılıdır''. Momentum nedir? Fizikte her terimin spesifik bir tanımı var. Momentum hız demek değildir. Eğer ağır bir objeyi itersem bu obje yavaş ilerler, hafif bir objeyi aynı kuvvetle itersem daha hızlı ilerler, ama momentum iki durumda da aynıdır. Momentum kütle ve hızın çarpımıdır. Ayrıca Newton momentumdaki <em>değişimden</em> bahsetmiştir, yani başlangıç formülü şudur:</p>
<p><span class="math display">\[ F = \frac{d}{dt} (mv)\]</span></p>
<p>Sabit <span class="math inline">\(m\)</span> için</p>
<p><span class="math display">\[ F = m \frac{dv}{dt} = ma\]</span></p>
<p>Çünkü hızın türevi ivmedir. İşte şimdi ünlü formüle eriştik.</p>
<p>Üstteki formülü vektörel formda da belirtmek mümkündür, mesela <span class="math inline">\(m\)</span> kütlesine uygulanan kuvvet üç boyutlu olabilir, <span class="math inline">\(\vec{F} = [\begin{array}{ccc} F_x &amp; F_y &amp; F_z \end{array}]\)</span> gibi, aynı şekilde <span class="math inline">\(\vec{a}\)</span> bir vektör olabilir, o zaman</p>
<p><span class="math display">\[
\vec{F} = m \vec{a}
\]</span></p>
<p>deriz, ya da notasyon bazen vektörel değişkenleri koyu gösterilebilir,</p>
<p><span class="math display">\[
\mathbf{F} = m \mathbf{a}
\]</span></p>
<p>Bu arada kütle <span class="math inline">\(m\)</span> sabittir dedik, fakat bazen böyle olmayabilir de.. Mesela bir roket uçarken yakıt kullanır, ve o yakıt kullanılıp azaldıkça roketin kütlesi de değişir. O zaman roket hakkında hesap yapan fizikçiler üstteki türevdeki <span class="math inline">\(m\)</span>'i sabit alamaz.</p>
<p>Sonuçta Newton bilimcilere ivme ile kuvvet arasında bir ilişki sunmuş oldu. Nerede bir hızlanma varsa orada bir kuvvet vardır diyordu bize, dinamik alanına girecek kendinden sonraki bilimcilere kuvveti bulun ve onu yaratan şeyi modellemeye uğraşın diye bir tavsiye veriyordu. İlk örnekleri Newton'un kendisi verdi, mesela yerçekim kuvvetini açıkladı, onun için spesifik bir formül ortaya attı. Bu ünlü Uzaklığın Karesinin Tersi (Inverse Square Law) kanunu.</p>
<p>Uzayda iki kütle düşünelim, iki gezegen mesela, arasında <span class="math inline">\(r\)</span> uzaklığı olan bu iki obje arasındaki çekim kuvveti</p>
<p><span class="math display">\[ F = G \frac{m_1m_2}{r^2}\]</span></p>
<p><span class="math inline">\(G\)</span> evrensel bir sabit, dikkat bu bizim dünyamızın yerçekim sabiti küçük <span class="math inline">\(g\)</span> değildir, ki bilindiği gibi o değer 9.807.. diye giden bir sabit.</p>
<p>Soru</p>
<p>Dünyanın yerçekim sabiti <span class="math inline">\(g\)</span> nasıl hesaplanır?</p>
<p>Cevap</p>
<p>Bir deney yapmamız lazım, mesela bir belli yüksekliklerden bir top atıp ne kadar zamanda yere düştüğünü saniye olarak kaydedebiliriz. O zaman bize mesafeyi zamana bağlayan ve onu <span class="math inline">\(g\)</span> ile ilişkilendiren bir formül lazım. Önce <span class="math inline">\(g\)</span> formülü.</p>
<p>Kütleler arasındaki uzaklık kütlelerin merkezine göre hesaplanır, yani tüm çekim kuvvetinin her iki objenin tam merkezinden geldiği kabul edilir. O zaman, ve eğer iki obje mesela dünya ve onun üzerinde duran bir bir cisim ise, bu cismin dünya çapına göre &quot;uzaklığı'' yaklaşık olarak yine dünya çapının kendisidir.</p>
<p>Eğer <span class="math inline">\(m = m_1\)</span>, ki <span class="math inline">\(m_1\)</span> ufak olan obje, <span class="math inline">\(m_2\)</span> dünya, ve <span class="math inline">\(r\)</span> dünya çapı dersek, ve şöyle bir gruplama sonrası [2, sf. 9-6], <span class="math inline">\(g = Gm_2 / r^2\)</span>,</p>
<p><span class="math display">\[ F = m g\]</span></p>
<p>elde ederiz. Bu gruplama yapılabildi çünkü grubun içindeki tüm değerler bilinen sabit değerler. Bu arada bilinen <span class="math inline">\(g\)</span> değerinden geriye giderek <span class="math inline">\(G\)</span>'yi de hesaplayabiliriz, birazdan göreceğiz.</p>
<p>Devam edelim, mesafe / zaman formülü için, üstteki formülü ve ivme diferansiyel denklemi ile beraber düşünürsek,</p>
<p><span class="math display">\[ mg = m(\frac{d^2x}{dt^2})\]</span></p>
<p>Değil mi? Eşitliğin her iki tarafı da kuvvet, sağ tarafta alınan mesafenin ikinci türevi var, ki bu ivmedir. <span class="math inline">\(m\)</span>'ler iptal olur, ve bir kez entegral alınca</p>
<p><span class="math display">\[ v(t) = v_0 + gt\]</span></p>
<p>Bir kez daha</p>
<p><span class="math display">\[ 
x(t) = x_0 + v_0t + \frac{1}{2}gt^2
\qquad (1)
\]</span></p>
<p><span class="math inline">\(x_0,v_0\)</span> sabitler, ama deneyimizde başlangıç hızı <span class="math inline">\(v_0=0\)</span> alacağız, ayrıca başlangıç mesafesi de <span class="math inline">\(x_0=0\)</span>, geriye kalanlar,</p>
<p><span class="math display">\[ x = \frac{1}{2}gt^2\]</span></p>
<p>Güzel. Şimdi elimizdeki ölçümler hangi mesafeden top atıldığı <span class="math inline">\(x\)</span>, ve düşüşün kadar zaman aldığı <span class="math inline">\(t\)</span>. Mesafe metre, zaman saniye olarak.</p>
<p>Ölçümler gerçek bir deneyden alınmıştır.</p>
<div class="sourceCode"><pre class="sourceCode python"><code class="sourceCode python"><span class="im">import</span> pandas <span class="im">as</span> pd
<span class="im">from</span> StringIO <span class="im">import</span> StringIO
s <span class="op">=</span> <span class="st">&quot;&quot;&quot;t;x</span>
<span class="st">0.32;0.5</span>
<span class="st">0.35;0.6</span>
<span class="st">0.38;0.7</span>
<span class="st">0.42;0.8</span>
<span class="st">0.58;1.7</span>
<span class="st">&quot;&quot;&quot;</span>
df <span class="op">=</span> pd.read_csv(StringIO(s),sep<span class="op">=</span><span class="st">&#39;;&#39;</span>)
df.plot(x<span class="op">=</span><span class="st">&#39;t&#39;</span>,y<span class="op">=</span><span class="st">&#39;x&#39;</span>,kind<span class="op">=</span><span class="st">&#39;scatter&#39;</span>)
plt.xlim(<span class="dv">0</span>,<span class="fl">0.80</span>)
plt.savefig(<span class="st">&#39;phy_005_basics_01_05.jpg&#39;</span>)</code></pre></div>
<div class="figure">
<img src="phy_005_basics_01_05.jpg" />

</div>
<p><span class="math inline">\(g\)</span> hesabına gelelim: Üstteki formüle göre <span class="math inline">\(x\)</span> ile <span class="math inline">\(1/2 t^2\)</span> arasında lineer bir ilişki var. Bu ilişki <span class="math inline">\(g\)</span>'nin ta kendisi! O zaman bahsedilen değerler arasında lineer regresyon kullanırsak <span class="math inline">\(g\)</span>'yi bulabiliriz!</p>
<div class="sourceCode"><pre class="sourceCode python"><code class="sourceCode python"><span class="im">import</span> statsmodels.formula.api <span class="im">as</span> smf
df[<span class="st">&#39;t2&#39;</span>] <span class="op">=</span> <span class="dv">1</span><span class="op">/</span><span class="fl">2.</span> <span class="op">*</span> df.t<span class="op">**</span><span class="dv">2</span>
results <span class="op">=</span> smf.ols(<span class="st">&#39;x ~ 0 + t2&#39;</span>, data<span class="op">=</span>df).fit()
<span class="bu">print</span> results.params[<span class="st">&#39;t2&#39;</span>]</code></pre></div>
<pre><code>9.84948009784</code></pre>
<p>Ünlü <span class="math inline">\(g\)</span>'yi yaklaşık olarak bulduk.</p>
<p>Büyük <span class="math inline">\(G\)</span></p>
<p><span class="math inline">\(g = Gm_2 / r^2\)</span> ise <span class="math inline">\(G = g r^2 / m_2\)</span> demektir, ki <span class="math inline">\(m_2\)</span> dünyanın kütlesi, <span class="math inline">\(r\)</span> ise dünyanın yarıçapı. Yaklaşık bilinen değerleri kullanırsak,</p>
<div class="sourceCode"><pre class="sourceCode python"><code class="sourceCode python">m2 <span class="op">=</span> <span class="fl">5.972e24</span> <span class="co"># kg</span>
r <span class="op">=</span> <span class="dv">6371000</span> <span class="co"># metre</span>
g <span class="op">=</span> <span class="fl">9.8</span>
G <span class="op">=</span> g<span class="op">*</span>r<span class="op">**</span><span class="dv">2</span> <span class="op">/</span> m2
<span class="bu">print</span> (G)</code></pre></div>
<pre><code>6.660724745478902e-11</code></pre>
<p>Fena değil! Gerçek değer 6.67408 <span class="math inline">\(10^{-11}\)</span> <span class="math inline">\(m^3\)</span> <span class="math inline">\(kg^{-1}\)</span> <span class="math inline">\(s^{-2}\)</span>. Eğer fi tarihinde bir bilimci mesela bu konuda çalışıyorsa <span class="math inline">\(G\)</span> ona gezegenler arası güçleri hesaplamak için gerekli olurdu, dünyanın kütlesini dünyanın çapından yola çıkarak kabaca bulabilirdi, ve böylece bir evrensel çekim sabitine erişebilirdi. Newton hakikaten de bunu yaptı, dünyanın yoğunluğuna (ki oradan kütle bulunabilir) kestirme bir hesapla &quot;suyun 5 ya da 6 katıdır'' dedi, gerçek değer 5.515'e oldukca yaklaşmıştı.</p>
<p>İş (Work)</p>
<p>İş, günlük terminolojideki iş kavramından farklı. Bir sandalyeyi kaldırıp birkaç dakika tutsam çok iş yapmış gibi gelebilir bana [1, sf. 184], ama aslında fiziki iş tanımı açısından hiç iş yapmadım. Fizikteki iş bir objeyi bir yönde hareket ettiren güç çarpı o objenin aynı yöndeki katettiği mesafe <span class="math inline">\(d\)</span>. Eğer kuvvet vektörü tam o yönde değilse o yöne tekabül eden bileşenine bakılır, <span class="math inline">\(W = F d \cos\theta\)</span>.</p>
<div class="figure">
<img src="phy_005_basics_01_06.jpg" />

</div>
<p>İş bir enerji transferidir. Eğer uygulanan kuvvet işin yönü ile aynı ise işaret pozitiftir. Eğer tersi ise işaret negatiftir. Bir objeyi kaldırırıp bir seviyeye getirirsem kaldırma kuvveti kaldırma yönünde, işin işareti pozitif. Ama o obje üzerindeki yerçekimsel kuvvetin yaptığı iş negatif, çünkü harekete ters yönde.</p>
<p>Türetmek için (1) ile başlayalım, <span class="math inline">\(g\)</span> yerine genel bir ivme <span class="math inline">\(a\)</span> alalım, ve biraz düzenleyince,</p>
<p><span class="math display">\[
x - x_0 = v_0 t + \frac{1}{2} a t^2
\]</span></p>
<p>Bir diğer formül</p>
<p><span class="math display">\[
v = v_0 + a t
\]</span></p>
<p>Bu iki formülü birleştirerek <span class="math inline">\(t\)</span>'yi yokedebiliriz [3, sf. 24],</p>
<p><span class="math display">\[
t = \frac{v-v_0}{a}
\]</span></p>
<p><span class="math display">\[
x - x_0 = 
v_0 \left(\frac{v-v_0}{a}\right) + 
\frac{1}{2} \left(\frac{v-v_0}{a}\right)^2
\]</span></p>
<p><span class="math display">\[
= v_0 \left(\frac{v-v_0}{a}\right) + \frac{1}{2} \frac{(v-v_0)^2}{a}
\]</span></p>
<p><span class="math display">\[
2a (x-x_0) = 2 v_0 (v-v_0) + (v-v_0)^2
\]</span></p>
<p><span class="math display">\[
= 2 v_0 v - 2 v_0^2 + v^2 - 2 v v_0 + v_0^2
\]</span></p>
<p><span class="math display">\[
2a (x-x_0) = v^2 - v_0^2 
\]</span></p>
<p><span class="math display">\[
v^2 = v_0^2 + 2a (x-x_0)  
\qquad (2)
\]</span></p>
<p>Şimdi kinetik enerjiden başlayarak iş formülünü türetelim. Mesela bir ipteki boncuğa kuvvet uyguladık, boncuk <span class="math inline">\(x\)</span> yönünde <span class="math inline">\(d\)</span> kadar kaydı.</p>
<p><span class="math display">\[
F_x = m a_x
\qquad (3)
\]</span></p>
<p>Kuvvet sabit ise o zaman ivme de sabittir, o zaman (2) formülünü kullanabiliriz.</p>
<p><span class="math display">\[
v^2 = v_0^2 + 2 a_x d
\]</span></p>
<p>Eğer <span class="math inline">\(a_x\)</span> için çözersek [3, sf. 152],</p>
<p><span class="math display">\[
a_x = \frac{v^2 - v_0^2 }{2 d}
\]</span></p>
<p>Bu formülü (3)'e sokalım,</p>
<p><span class="math display">\[
F_x = m \left( \frac{v^2 - v_0^2 }{2d} \right)
\]</span></p>
<p><span class="math display">\[
F_x d = \frac{1}{2} m v^2 - \frac{1}{2} m v_0^2
\]</span></p>
<p>Yani yapılan iş ile objeye (boncuğa) enerji transfer edilmiştir. Başlangıçtaki kinetik enerji <span class="math inline">\(\frac{1}{2} m v_0^2\)</span> yapılan iş ile <span class="math inline">\(\frac{1}{2} m v^2\)</span> olmuş. Aradaki fark <span class="math inline">\(F_x d\)</span> ile hesaplanıyor, ki bu çoğunlukla <span class="math inline">\(W\)</span> ile tanımlanan iş.</p>
<p>Güç (Power)</p>
<p>Bir zaman aralığında yapılan ise güç adı verilir. Mesela <span class="math inline">\(\Delta t\)</span> zaman aralığında bir objeye kuvvet uyguladık ve bir iş yapıldı, bu süre içinde uygulanan güç</p>
<p><span class="math display">\[
P = \frac{W}{\Delta t}
\]</span></p>
<p>ile gösterilir. Nesne üzerinde yapılan iş onun enerjisinin arttırır, bu sebeple gücün daha genel tanımı enerji transfer oranıdır. Bir <span class="math inline">\(t\)</span> anında, o anlık gücü üstte gösterilen ortalama güç hesabının limite giden formu olarak gösterebiliriz [8, sf. 200],</p>
<p><span class="math display">\[
P \equiv \lim_{\Delta t \to 0} \frac{W}{\Delta t} = \frac{\mathrm{d} W}{\mathrm{d} t}
\]</span></p>
<p>Eğer uygulanan gücün yol açtığı yer değişimini sonsuz küçük <span class="math inline">\(\mathrm{d} s\)</span> ile belirtsek, <span class="math inline">\(\mathrm{d} W = F \cdot \mathrm{d} s\)</span> diyebilirdik o zaman üstteki formül</p>
<p><span class="math display">\[
P = \frac{\mathrm{d} W}{\mathrm{d} t} = F \cdot \frac{\mathrm{d} s}{\mathrm{d} t} = F \cdot v
\]</span></p>
<p>ki burada <span class="math inline">\(v = \mathrm{d} s / \mathrm{d} t\)</span> eşitliğini kullandık. Yani elimizde kuvvet ve hız var ise, yer değişimine bakmadan gücü direk bu iki öğeden bulabiliriz, çünkü hız zaten birim zamandaki yer değişimini temsil ediyor.</p>
<p>Örnek</p>
<p>Arabaların motor gücünden çok bahsedilir, ki o baglamda beygir gücü (horsepower -HP-) kelimesi çok duyulur. Bunun tarihi sebepleri var ama hp birimi rahatça Watt birimine çevirilebilir, 1 HP = 745.69 Watt.</p>
<p>Bir soru soruldu, mobil küçük ev (tiny house) modası var, acaba bu tür bir evi hareket ettirmek için ne kadar kuvvet gerekir? Bu evler olabildiğince küçük oluyor, boyutlar uzunluk 6 metre, genişlik 2.5 metre, yükseklik 3 metre, bir kutu düşünelim. Ağırlığı 3 ton olsun. Bu tür bir evi 50 km / saat ile hareket ettirmek için ne kadar güç gerekir?</p>
<p>Burada farklı noktalarda gereken kuvveti düşünmek gerekiyor. Mesela düz satıhta taşıtı 0 dan 50'ye getirmek için gereken kuvvet. Daha sonra 50'de sürekli gitmek için daha az kuvvet gerekir, araç momentumu kazandı ve onu tutmaya meyillidir, ama hala rüzgarın karşı itişi ve sürtünmeyi sürekli yenmemiz gerekiyor yani ona eşit bir kuvvet üretmek lazım. Tabii 0-50 arasında aynı işin yapılması gerekli. Bir diğer senaryo yokuş yukarı çıkmak, diyelim yine 0-50 km/saat hızına erişmemiz gerekiyor ve bu senaryoda bir de yerçekimi kısmen aracı geriye doğru çekecek, onunla mücadele edilmesi gerekli. Bu sonuncusu herhalde en kötü senaryo.</p>
<div class="figure">
<img src="phy_005_basics_01_07.jpg" />

</div>
<p>Hava itişi kolay, bir <span class="math inline">\(A\)</span> alanına <span class="math inline">\(v\)</span> hızında çarpan havanın geri itişi</p>
<p><span class="math display">\[
f_a = \frac{1}{2} D \rho A v^2
\]</span></p>
<p>ile hesaplanabilir. Hızı metre / saniye ile gösterelim,</p>
<div class="sourceCode"><pre class="sourceCode python"><code class="sourceCode python">v <span class="op">=</span> np.<span class="bu">round</span>(<span class="dv">50</span><span class="op">*</span><span class="fl">1000.0</span> <span class="op">/</span> <span class="fl">3600.0</span>,<span class="dv">2</span>)
<span class="bu">print</span> (v)</code></pre></div>
<pre><code>13.89</code></pre>
<p>Hava itişi</p>
<div class="sourceCode"><pre class="sourceCode python"><code class="sourceCode python">h <span class="op">=</span> <span class="fl">3.0</span>
w <span class="op">=</span> <span class="fl">2.5</span>
l <span class="op">=</span> <span class="fl">6.0</span>
m <span class="op">=</span> <span class="dv">3000</span></code></pre></div>
<div class="sourceCode"><pre class="sourceCode python"><code class="sourceCode python">A  <span class="op">=</span> w<span class="op">*</span>h
D <span class="op">=</span> <span class="fl">0.5</span>
rho <span class="op">=</span> <span class="fl">1.3</span>
f_a <span class="op">=</span> <span class="dv">1</span><span class="op">/</span><span class="dv">2</span> <span class="op">*</span> D <span class="op">*</span> rho <span class="op">*</span> A <span class="op">*</span> v<span class="op">**</span><span class="dv">2</span>
<span class="bu">print</span> (np.<span class="bu">round</span>(f_a,<span class="dv">2</span>), <span class="st">&#39;N&#39;</span>)</code></pre></div>
<pre><code>470.27 N</code></pre>
<p>Sürtünme yerçekimi kuvveti <span class="math inline">\(mg\)</span> çarpı bir sürtünme katsayısı <span class="math inline">\(\mu\)</span> ile bulunur, bu katsayı normal satıh için <span class="math inline">\(\mu = 0.016\)</span>'dir, düz satıh için <span class="math inline">\(f_r = m g \mu\)</span> (yerçekimi kuvvetinin tek bileşeni dikey olduğu zaman),</p>
<div class="sourceCode"><pre class="sourceCode python"><code class="sourceCode python">mu <span class="op">=</span> <span class="fl">0.016</span>
f_r <span class="op">=</span> m <span class="op">*</span> <span class="fl">9.8</span> <span class="op">*</span> mu
<span class="bu">print</span> (f_r, <span class="st">&#39;N&#39;</span>)</code></pre></div>
<pre><code>470.4000000000001 N</code></pre>
<p>Yokuş yukarı durumunda yerçekimin yere doğru bastıran bileşenine bakmak lazım, bu tabii daha az olur, yani sürtünme etkisi azalmış olur, ama diğer yandan eğim yüzünden geriye doğru yerçekim artar.</p>
<p>Şimdi 0-50 hızlanmasını hesaplayalım, diyelim ki bir dakika içinde bu hızlanmayı yapmak istiyoruz, sabit ivme ile diyelim, o zaman ivme <span class="math inline">\(a = v / \Delta t\)</span> ile hesaplanabilir, ki <span class="math inline">\(\Delta t = 60 s\)</span>.</p>
<div class="sourceCode"><pre class="sourceCode python"><code class="sourceCode python">dt <span class="op">=</span> <span class="dv">60</span>
a <span class="op">=</span> v <span class="op">/</span> dt
f_s <span class="op">=</span> m<span class="op">*</span>a
<span class="bu">print</span> (f_s, <span class="st">&#39;N&#39;</span>)</code></pre></div>
<pre><code>694.5 N</code></pre>
<p>O zaman düz ortamda hızlanma, sürtünme, ve hava itişiyle mücadele etmek için gereken güç</p>
<div class="sourceCode"><pre class="sourceCode python"><code class="sourceCode python"><span class="bu">print</span> ( (f_r <span class="op">+</span> f_a <span class="op">+</span> f_s) <span class="op">*</span> v, <span class="st">&#39;KWatt&#39;</span>)</code></pre></div>
<pre><code>22318.499261665234 KWatt</code></pre>
<p>Tipik bir arabanın motoru 120 HP gücündedir, bu 90 KWatt demektir. Yani arabanın bu durum için yeterli gücü var.</p>
<p>Şimdi yukarı çıkış durumuna bakalım. Yokus <span class="math inline">\(\theta = 20\)</span> olsun. Yerçekimi kuvvetinin bileşenleri şöyle ayrılabilir,</p>
<div class="figure">
<img src="phy_005_basics_01_08.jpg" />

</div>
<p>Yere dik olan bileşen <span class="math inline">\(m g \cos\theta\)</span>, paralel olan <span class="math inline">\(m g \sin\theta\)</span>. Paralele <span class="math inline">\(f_p\)</span>, dik olana <span class="math inline">\(f_n\)</span> diyelim,</p>
<div class="sourceCode"><pre class="sourceCode python"><code class="sourceCode python">f_p <span class="op">=</span> m <span class="op">*</span> <span class="fl">9.8</span> <span class="op">*</span> np.sin(np.deg2rad(<span class="dv">20</span>))
<span class="bu">print</span> (f_p)</code></pre></div>
<pre><code>10055.392213774661</code></pre>
<p>Yeni sürtünme dik olan <span class="math inline">\(f_n\)</span>'e göre olacak,</p>
<div class="sourceCode"><pre class="sourceCode python"><code class="sourceCode python">f_n <span class="op">=</span> m <span class="op">*</span> <span class="fl">9.8</span> <span class="op">*</span> np.cos(np.deg2rad(<span class="dv">20</span>))
f_r <span class="op">=</span> f_n <span class="op">*</span> mu
<span class="bu">print</span> (f_r)</code></pre></div>
<pre><code>442.0314088176914</code></pre>
<p>Ayrıca hızı azaltalım, yokuş yukarı çıkıyoruz, 20 km/saat ile gidebilmek yeterli olsun, yük fazla,</p>
<div class="sourceCode"><pre class="sourceCode python"><code class="sourceCode python">dt <span class="op">=</span> <span class="dv">60</span>
v <span class="op">=</span> np.<span class="bu">round</span>(<span class="dv">20</span><span class="op">*</span><span class="fl">1000.0</span> <span class="op">/</span> <span class="fl">3600.0</span>,<span class="dv">2</span>)
a <span class="op">=</span> v <span class="op">/</span> dt
f_s <span class="op">=</span> m<span class="op">*</span>a
<span class="bu">print</span> (f_s, <span class="st">&#39;N&#39;</span>)</code></pre></div>
<pre><code>278.0 N</code></pre>
<p>Şimdi hepsini bir araya koyalım, yokuş yukarı 0-20 hızlanması yapıyoruz, sürtünme, geriye doğru çekilme, ve hava ile boğuşmak lazım, gereken kuvvet,</p>
<div class="sourceCode"><pre class="sourceCode python"><code class="sourceCode python">F <span class="op">=</span> f_r <span class="op">+</span> f_a <span class="op">+</span> f_s <span class="op">+</span> f_p
<span class="bu">print</span> (F<span class="op">*</span>v, <span class="st">&#39;Watt&#39;</span>)</code></pre></div>
<pre><code>62526.06762686348 Watt</code></pre>
<p>Bir araba motoru hala bu gücü sağlayabilir.</p>
<p>Yokuş Yukarı Sabit Hız</p>
<p>İvmelenmeyi gözönüne almak istemiyorsak [9], sadece yokus yukarı yerçeki kuvvetine yetecek bir kuvvetle belli sabit bir hızda gitmek için gereken gücü hesaplamamız gerekse, mesela 8.53 derece yukarı, saatte 90 km/s, 1200 kg ağırlığındaki araba için, <span class="math inline">\(P = F \cdot v\)</span> formülünden hareketle,</p>
<div class="sourceCode"><pre class="sourceCode python"><code class="sourceCode python"><span class="bu">print</span> (<span class="bu">int</span>(<span class="dv">1200</span> <span class="op">*</span> <span class="fl">9.8</span> <span class="op">*</span> (<span class="dv">90</span> <span class="op">/</span> <span class="fl">3.6</span>) <span class="op">*</span> np.sin(<span class="fl">8.53</span>) <span class="op">/</span> <span class="fl">1000.0</span>), <span class="st">&#39;KWatt&#39;</span>)</code></pre></div>
<pre><code>229 KWatt</code></pre>
<p>İzafi Enerji Formülü</p>
<p>İzafi mekanikte kuvvet ve momentumdan başlayan formül biraz daha değişiyor [10].</p>
<p><span class="math display">\[
F = \frac{\mathrm{d} (mv)}{\mathrm{d} t}
\]</span></p>
<p>tanımında <span class="math inline">\(m\)</span>'in değişmediğini farz etmiştik. Fakat izafi mekanikte enerji uygulandıkça kütlenin büyüdüğünü göz önüne almak lazım. Bu büyüme faktörü <span class="math inline">\(\gamma = \left(1 - \frac{v^2}{c^2} \right)^{-1/2}\)</span>, yani bu faktöre oranla kütle büyüyecek. Entegral şu hale geliyor,</p>
<p><span class="math display">\[
E_k = \int_{0}^{t} \frac{\mathrm{d} (\gamma mv)}{\mathrm{d} t} \mathrm{d} x
\]</span></p>
<p>Bu entegral biraz daha karmaşık ama sonunda</p>
<p><span class="math display">\[
E_k = (\gamma - 1)mc^2
\]</span></p>
<p>elde ederiz. Yani kütleyi daha fazla hızlandırmak için gittikçe daha fazla iş yapmak gerekir çünkü enerji eklendikçe kütle daha ağırlaşır.</p>
<p>Kaynaklar</p>
<p>[1] Strang, <em>Calculus, 4th Edition</em></p>
<p>[2] Feynman, <em>The Feynman Lectures on Physics, Volume I</em></p>
<p>[3] Resnick, Fundamentals of Physics, 10th Ed</p>
<p>[4] [https://physics.stackexchange.com/questions/241507/would-this-be-correct-for-kinetic-energy-in-special-relativity](https://physics.stackexchange.com/questions/241507/would-this-be-correct-for-kinetic-energy-in-special-relativity)</p>
<p>[5] Resnick, Fundamentals of Physics, 8th Ed</p>
<p>[7] Bayramlı, Çok Değişkenli Calculus, <em>Entegralleri Nasıl Düşünelim</em></p>
<p>[8] Wikipedia, <a href="https://en.wikipedia.org/wiki/Earth_mass#Early_estimates" class="uri">https://en.wikipedia.org/wiki/Earth_mass#Early_estimates</a></p>
<p>[9] Kelly, <em>University of Auckland, Solid Mechanics, Part I</em></p>
<p>[10] Masson, <em>Elastic Collisions in 3D</em>, <a href="https://exploratoria.github.io/exhibits/mechanics/elastic-collisions-in-3d/index.html" class="uri">https://exploratoria.github.io/exhibits/mechanics/elastic-collisions-in-3d/index.html</a></p>
</body>
</html>
