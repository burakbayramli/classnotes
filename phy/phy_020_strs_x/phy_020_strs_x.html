<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
<meta name="viewport" content="width=device-width, initial-scale=1.0"/>
  <title></title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="materyel-mekaniği---ekstralar">Materyel Mekaniği - Ekstralar</h1>
<p>Gerinim Tensörü (Strain Tensor)</p>
<p>Önce nesneleri nasıl temsil ettiğimizden bahsedelim [2]. Diyelim ki elimizde bir patates var. Fakat bu patatesin matematiksel olarak bir anlamı yok. Eğer bu nesneyi <span class="math inline">\(R^3\)</span> uzayında temsil etmek istiyorsak, onun üzerindeki belli seçilmiş noktalar sayesinde bunu yapabiliriz.</p>
<div class="figure">
<img src="phy_020_strs_01_01.jpg" />

</div>
<p>Nesne üzerindeki mavi noktalar bu seçilmiş noktaları gösteriyor.</p>
<p>Seçilmiş noktaların kordinatı bir referansa göre alınmalı, <span class="math inline">\(e_1,e_2,e_3\)</span> şeklinde bir baz bu işi yapabilir. Artık bu baza, kordinat sistemine izafi olarak patates üzerindeki her noktayı bir vektör olarak temsil edebiliyoruz. Altta örnek olarak üç tane seçilmiş noktayı gösterdik,</p>
<div class="figure">
<img src="phy_020_strs_01_02.jpg" />

</div>
<p>Daha fazla nokta da seçebilirdik, tüm seçilmiş noktalardan gelen vektörlerin kümesi cisim hakkında bize bir konum, durum bilgisi verecektir, bu konuma biçim değiştirme öncesi noktaların konumu <span class="math inline">\(\Omega_0\)</span> diyelim, ya da referans konumu. Nesne üzerindeki değişimler, özellikle bu ders sonlu öğeler (finite elements method, FEM) dersi olduğu için deformasyon değişimleri referans vektörlerinin nasıl değiştiği üzerinden incelenebilir. İlk konumdaki bir vektörü, <span class="math inline">\(X\)</span> diyelim, değişimi <span class="math inline">\(f\)</span> fonksiyonu yapıyor olsun, sonuç vektörü <span class="math inline">\(x\)</span> olacak, yani <span class="math inline">\(x = f(X)\)</span>.</p>
<div class="figure">
<img src="phy_020_strs_01_03.jpg" />

</div>
<p>Üstteki resimde örnek bir değişim görüyoruz; yana kayma, dönme, uzama var. Değişimi gerçekleştiren <span class="math inline">\(f\)</span> fonksiyonu. Bu ders için farz edilen <span class="math inline">\(f\)</span>'nin birebir ve örten (bijective) olduğu, liner cebirden hatırlarsak bu <span class="math inline">\(f\)</span>'nin tersi alınabilir olduğu anlamına geliyor, yani elimde deforme edilmiş konum var ise, <span class="math inline">\(f\)</span>'nin tersi ile başlangıç konumuna dönebilirim. Diğer bir faraziye fonksiyonun sürekli (continuous), ve pürüzsüz (smooth), yani türevi alınabilir olduğu. Katı cisim mekaniğinde türevi alınabilirlik önemli bir faraziyedir, gerçek hayatta böyle mi, her zaman değil muhakkak, hatta bir bakıma bu sebepten dolayı FEM'e ihtiyacımız var.</p>
<p>Ayrıca bize ileride lazım olabilecek bir üçüncü vektör <span class="math inline">\(u\)</span> da tanımlayabiliriz, bu vektör varılan konumu referans konumuna direk ilintilendiriyor. Vektör <span class="math inline">\(u\)</span>'ya yer değişim fonksiyonu denir. Pozisyon fonksiyonu ile karıştırmayalım, o küçük <span class="math inline">\(x\)</span>, bu yer değişim fonksiyonu <span class="math inline">\(u\)</span>.</p>
<div class="figure">
<img src="phy_020_strs_01_05.jpg" />

</div>
<p>Fakat bu tüm grafiğe baktığımızda <span class="math inline">\(u\)</span>'nun aslında vektör çıkartma operasyonunu gösterdiğini fark edebiliriz, yani <span class="math inline">\(u = x - X\)</span>.</p>
<p>Üç tür katı gövde değişimine bakalım şimdi, not katı demek gövde esneyip, uzamıyor demek.</p>
<p>Katı Gövde Yer Değişimi: <span class="math inline">\(x = X + c\)</span>, ki <span class="math inline">\(c\)</span> sabit bir vektör. Pür yer değişimi olduğu için basit bir toplanma işlemi sadece. Şimdi bildiğimiz sonuç konumu formülünü yazarsak, <span class="math inline">\(u = x - X\)</span> bu formülde önceki <span class="math inline">\(x\)</span>'i geçirelim, <span class="math inline">\(u = X + c - X\)</span> yani <span class="math inline">\(u = c\)</span>.</p>
<p>Katı Gövde Dönüşü: <span class="math inline">\(x = Q X\)</span>, formüldeki <span class="math inline">\(Q\)</span> bir dönüş matrisidir. Tekrar yer değişim formülünü yazalım, <span class="math inline">\(u = x - X\)</span> ve önceki <span class="math inline">\(x\)</span>'i yerine koyalım, <span class="math inline">\(u = QX - X\)</span>, tekrar düzenlersek, <span class="math inline">\(u = (Q-I)X\)</span>.</p>
<p>Katı Gövde Hareketi: <span class="math inline">\(x = QX + c\)</span>, bu kalem aslında önceki iki kalemin birleşimi, hem dönüş hem de yer değişimi var. Çoğunlukla fizik problemlerinde bu kavramdan bahsedilir. Yine <span class="math inline">\(u\)</span>'yu düşünürsek <span class="math inline">\(u = (Q-I)X + c\)</span> elde ederiz.</p>
<div class="figure">
<img src="phy_020_strs_01_04.jpg" />

</div>
<p>Bahsedilen değişim türleri üstte resmedildi, yanlız hala gerinim, esneme, küçülme türü şekil değişimlerini görmedik. Diğerleri şunlar,</p>
<p>Her Yönde Uzama ve Küçülme (Uniform Extension and Contraction)</p>
<p>Her kordinat ekseninde uzama var ise, mesela <span class="math inline">\(x_1 = k_1 X_1\)</span>, <span class="math inline">\(x_2 = k_2 X_2\)</span>, <span class="math inline">\(x_3 = k_3 X_3\)</span>, ki <span class="math inline">\(k_i &gt; 0\)</span> reel sayı olmak üzere. Bu değişimleri matris ile şöyle gösterebiliriz,</p>
<p><span class="math display">\[
x = \left[\begin{array}{c}
x_1 \\ x_2 \\ x_3
\end{array}\right] =
\left[\begin{array}{ccc}
k_1 &amp; 0   &amp;   0 \\
0   &amp; k_2 &amp; 0 \\
0   &amp; 0   &amp; k_3
\end{array}\right]
\left[\begin{array}{c}
X_1 \\ X_2 \\ X_3 
\end{array}\right] =
\left[\begin{array}{c}
k_1 X_1 \\ k_2 X_2 \\ k_3 X_3 
\end{array}\right]
\]</span></p>
<p>Üstteki ifadeden pozisyon fonksiyonunu şöyle belirtebiliriz,</p>
<p><span class="math display">\[
u = x - X = \left[\begin{array}{ccc}
(k_1 - 1) X_1 \\ 
(k_2 - 1) X_2 \\ 
(k_3 - 1) X_3 
\end{array}\right]
\]</span></p>
<p>İki boyutta eğer hem <span class="math inline">\(k_1\)</span> hem <span class="math inline">\(k_2\)</span> 1'den büyükse her iki eksende esneme görülürdü,</p>
<div class="figure">
<img src="phy_020_strs_01_06.jpg" />

</div>
<p>Eğer sadece <span class="math inline">\(k_1 &gt; 1\)</span> ise o yönde büyüme olurdu, diğerinde değil. Eğer <span class="math inline">\(0 &lt; k &lt; 1\)</span> ise küçülme, <span class="math inline">\(k &gt; 1\)</span> ise büyüme, <span class="math inline">\(k = 1\)</span> değişim yok.</p>
<p><span class="math inline">\(k=0\)</span> ya da <span class="math inline">\(k&lt;0\)</span> fiziki dünyada mümkün değil, mesela <span class="math inline">\(k&lt;0\)</span> durumunda nesnenin tamamen kendi tersine dönmüş olması gerekiyor, bu da fiziksel olarak olamaz.</p>
<p>Basit Kesme (Simple Shear)</p>
<p>Üç boyutta <span class="math inline">\(e_2\)</span> etrafında bir kesme stresi düşünüyor olsaydık, bunu</p>
<p><span class="math display">\[
x_1 = X_1 + k X_2, \qquad x_2 = X_2, \qquad x_3 = X_3
\]</span></p>
<p>ile temsil edebilirdik, <span class="math inline">\(\theta\)</span> açısında bir kesme için matris formunda</p>
<p><span class="math display">\[
x = \left[\begin{array}{ccc}
1 &amp; \tan(\theta) &amp; 0 \\
0 &amp; 1 &amp; 0 \\
0 &amp; 0 &amp; 1 
\end{array}\right]
\left[\begin{array}{c}
X_1 \\ X_2 \\ X_3
\end{array}\right] =
\left[\begin{array}{c}
X_1 + \tan(\theta) X_2 \\
X_2 \\
X_3
\end{array}\right] 
\]</span></p>
<p><span class="math display">\[
\implies u = x - X =
\left[\begin{array}{ccc}
\tan(\theta) X_2 \\
0 \\
0
\end{array}\right]
\]</span></p>
<div class="figure">
<img src="phy_020_strs_01_07.jpg" />

</div>
<p>Pür Kesilme (Pure Shear)</p>
<p>Bu tür şekil değiştirme birden fazla eksen bazında olabilir,</p>
<p><span class="math display">\[
x = \left[\begin{array}{ccc}
1               &amp; \tan(\theta/2) &amp; 0 \\
\tan(\theta/2) &amp; 1              &amp; 0 \\
0               &amp; 0              &amp; 1 
\end{array}\right]
\left[\begin{array}{c}
X_1 \\ X_2 \\ X_3
\end{array}\right] =
\left[\begin{array}{c}
X_1 + \tan(\theta/2) X_2 \\
\tan(\theta/2) X_1 + X_2  \\
X_3
\end{array}\right] 
\]</span></p>
<p><span class="math display">\[
\implies u = x - X =
\left[\begin{array}{ccc}
\tan(\theta / 2) X_2 \\
\tan(\theta / 2) X_1 \\
0
\end{array}\right]
\]</span></p>
<div class="figure">
<img src="phy_020_strs_01_08.jpg" />

</div>
<p>Nihayet gerinim konusunda geldik. Bu dersin en önemli konusu bu. Başta gösterdiğimiz patatese dönelim, referans konumundaki bir mavi noktaya <span class="math inline">\(X\)</span>'e bakıyorduk, patatesi yamulttuğumuz zaman sonuç konumdaki <span class="math inline">\(x\)</span> elde ediliyordu, her iki noktayı birbiriyle ilintilendiren aralarındaki <span class="math inline">\(u\)</span> vektörü idi.</p>
<p>Şimdi gerinim tensörünü türetmek için patateslere ikinci bir nokta ekleyeceğiz. Referans konumda <span class="math inline">\(X\)</span> noktası ile bu ikinci nokta arasındaki vektör <span class="math inline">\(\mathrm{d} X\)</span> olacak, sonuç patatesindeki ikinci noktaya olan vektör <span class="math inline">\(\mathrm{d} x\)</span>. Tabii bu noktaları rasgele eklemedik, yamultan fonksiyon <span class="math inline">\(\mathrm{d} X\)</span>'i yamultunca <span class="math inline">\(\mathrm{d} x\)</span> elde ettik, sonuç patatesteki ikinci noktaya böyle eriştik.</p>
<div class="figure">
<img src="phy_020_strs_01_09.jpg" />

</div>
<p>Şimdi diyelim ki orijinden ikinci patatesteki <span class="math inline">\(P\)</span> noktasına gitmek istiyoruz. Bir yol <span class="math inline">\(X\)</span>, <span class="math inline">\(\mathrm{d} X\)</span>, <span class="math inline">\(u(X+\mathrm{d} X)\)</span> olabilirdi, bu vektörlerin toplamı bizi <span class="math inline">\(P\)</span>'ye götürür. Fakat daha kısa bir yol daha var, <span class="math inline">\(x\)</span>, <span class="math inline">\(\mathrm{d} x\)</span>. Aynı noktaya eriştiğimize göre bu iki yolun vektör toplamları birbirine eşit olmalı. O zaman şu ifade doğrudur,</p>
<p><span class="math display">\[
x + \mathrm{d} x = X + \mathrm{d} X + u(X+\mathrm{d} X)
\]</span></p>
<p>Eğer <span class="math inline">\(x\)</span>'i sol taraftan sağa geçirirsem, ve biraz düzenleme sonrası,</p>
<p><span class="math display">\[
\mathrm{d} x = \mathrm{d} X + u(X+\mathrm{d} X) - (x - X)
\]</span></p>
<p>Tabii daha önceden hatırlıyoruz ki <span class="math inline">\(u(X) = (x - X)\)</span> o zaman</p>
<p><span class="math display">\[
\mathrm{d} x = \mathrm{d} X + u(X+\mathrm{d} X) - u(X)
\qquad (1)
\]</span></p>
<p>Üstteki ifade tanıdık bir kavrama dönüşmeye başladı, eşitliğin sağ tarafı kısmen bir türeve, gradyana benzemiyor mu? Gradyan tanımı,</p>
<p><span class="math display">\[
\nabla u = \frac{u(X+\mathrm{d} X) - u(X)}{\mathrm{d} X}
\]</span></p>
<p><span class="math inline">\(\nabla u\)</span>'ya yer değişim gradyanı deniyor. Bunu (1) ifadesine uydurmak için</p>
<p><span class="math display">\[
\nabla u \mathrm{d} X = u(X+\mathrm{d} X) - u(X)
\]</span></p>
<p>Şimdi (1)'de yerine geçirelim,</p>
<p><span class="math display">\[
\mathrm{d} x = \mathrm{d} X + \nabla u \mathrm{d} X
\]</span></p>
<p>Bir basitleştirme daha,</p>
<p><span class="math display">\[
\mathrm{d} x = (I + \nabla u) \mathrm{d} X
\qquad (2)
\]</span></p>
<p><span class="math inline">\(I + \nabla u\)</span> ifadesine şu şekilde erişmek mümkün, hatırlarsak <span class="math inline">\(x = X + u(X)\)</span> idi. Eğer değişim gradyanı <span class="math inline">\(F\)</span> olarak <span class="math inline">\(F = \partial x / \partial X\)</span>, ya da <span class="math inline">\(F_{ij} = \frac{\partial x_i}{\partial X_j}\)</span> tanımlarsak [1, sf. 144],</p>
<p><span class="math display">\[
\frac{\partial (X + u(X))}{\partial X} = 1  + \frac{\partial u}{\partial X} = F
\]</span></p>
<p><span class="math display">\[
F = I + \nabla u
\]</span></p>
<p>Üsttekini (2)'ye sokarsak,</p>
<p><span class="math display">\[
\mathrm{d} x = F \mathrm{d} X
\]</span></p>
<p>elde ederiz.</p>
<p><span class="math inline">\(F\)</span>'ye bakmanın bir diğer yolu <span class="math inline">\(x = \Phi(X,t)\)</span> tanımından hareketle doğal olarak elde edilen</p>
<p><span class="math display">\[
\mathrm{d} x = \frac{\partial x}{\partial X} \mathrm{d} X
\]</span></p>
<p>formülü. Burada <span class="math inline">\(F\)</span> dediğimiz <span class="math inline">\(\mathrm{d} X\)</span> sonsuz ufak büyüklüğü <span class="math inline">\(\mathrm{d} x\)</span>'e ceviren şey, açılımı tabii ki <span class="math inline">\(F = \partial x / \partial X\)</span>, ya da <span class="math inline">\(F_{ij} = \frac{\partial x_i}{\partial X_j}\)</span>. <span class="math inline">\(x\)</span> için farklı bir formül kullanınca mesela <span class="math inline">\(x = X + u(x)\)</span> bu durumda <span class="math inline">\(F\)</span> hesabı bizi <span class="math inline">\(I + \nabla u\)</span>'ya götürecektir.</p>
<p>Devam edelim, dersin geri kalanında gerinim konusunu işlerken hep <span class="math inline">\(\mathrm{d} x = F \mathrm{d} X\)</span> formülünü baz alacağız. Niye? Çünkü gerinim bir uzunluk değişimidir ve üstteki formül bana baştaki ufak fark vektörlerinin nasıl uzunluksal olarak değişime uğradığını gösteriyor. Orijinal pozisyondaki değişim <span class="math inline">\(\mathrm{d} X\)</span> biliniyor, buradan değişim sonrasındaki <span class="math inline">\(\mathrm{d} x\)</span>'e geçerek o mesafeyi hesaplayabilirim.</p>
<p>Gradyanlar</p>
<p>Deformasyon ve yer değişim gradyanından bahsettik. Yer değişim gradyanı <span class="math inline">\(\nabla u\)</span> bir tensör alan (field) sonucunu verir, çünkü <span class="math inline">\(u\)</span> bir vektör değerli fonksiyondur. Yer değişim (displacement) gradyanı <span class="math inline">\(\nabla u\)</span>'nun tam tanımı,</p>
<p><span class="math display">\[
\nabla u = \frac{\partial u_i}{\partial X_j} =
\left[\begin{array}{ccc}
\dfrac{\partial u_1}{\partial X_1} &amp; \dfrac{\partial u_1}{\partial X_2} &amp; \dfrac{\partial u_1}{\partial X_3} \\
\dfrac{\partial u_2}{\partial X_1} &amp; \dfrac{\partial u_2}{\partial X_2} &amp; \dfrac{\partial u_2}{\partial X_3} \\
\dfrac{\partial u_3}{\partial X_1} &amp; \dfrac{\partial u_3}{\partial X_2} &amp; \dfrac{\partial u_3}{\partial X_3} 
\end{array}\right]
\]</span></p>
<p>Yamulma / Deformasyon Gradyanı <span class="math inline">\(F\)</span></p>
<p><span class="math inline">\(F\)</span>'nin formülü <span class="math inline">\(F = I + \nabla u\)</span> ise üstteki matristen hareketle bu basit bir hesap,</p>
<p><span class="math display">\[
F = I + \nabla u = 
\left[\begin{array}{ccc}
1 &amp; 0 &amp; 0 \\ 0 &amp; 1 &amp; 0 \\ 0 &amp; 0 &amp; 1
\end{array}\right] + 
\left[\begin{array}{ccc}
\dfrac{\partial u_1}{\partial X_1} &amp; \dfrac{\partial u_1}{\partial X_2} &amp; \dfrac{\partial u_1}{\partial X_3} \\
\dfrac{\partial u_2}{\partial X_1} &amp; \dfrac{\partial u_2}{\partial X_2} &amp; \dfrac{\partial u_2}{\partial X_3} \\
\dfrac{\partial u_3}{\partial X_1} &amp; \dfrac{\partial u_3}{\partial X_2} &amp; \dfrac{\partial u_3}{\partial X_3} 
\end{array}\right]
\]</span></p>
<p>Üstteki toplam aslında alttaki kısmi türev matrisine eşittir,</p>
<p><span class="math display">\[
F = \left[\begin{array}{ccc}
\dfrac{\partial x_1}{\partial X_1} &amp; \dfrac{\partial x_1}{\partial X_2} &amp; \dfrac{\partial x_1}{\partial X_3} \\
\dfrac{\partial x_2}{\partial X_1} &amp; \dfrac{\partial x_2}{\partial X_2} &amp; \dfrac{\partial x_2}{\partial X_3} \\
\dfrac{\partial x_3}{\partial X_1} &amp; \dfrac{\partial x_3}{\partial X_2} &amp; \dfrac{\partial x_3}{\partial X_3} 
\end{array}\right] =
\frac{\partial x_i}{\partial X_j}
\]</span></p>
<p>Yani elde ettiğimiz pozisyon fonksiyonunun gradyanıdır. Nihai olarak eşitliği <span class="math inline">\(\nabla u = F - I\)</span> olarak ta gösterebilirdik, yani,</p>
<p><span class="math display">\[
\nabla u =
\left[\begin{array}{ccc}
\dfrac{\partial u_1}{\partial X_1} &amp; \dfrac{\partial u_1}{\partial X_2} &amp; \dfrac{\partial u_1}{\partial X_3} \\
\dfrac{\partial u_2}{\partial X_1} &amp; \dfrac{\partial u_2}{\partial X_2} &amp; \dfrac{\partial u_2}{\partial X_3} \\
\dfrac{\partial u_3}{\partial X_1} &amp; \dfrac{\partial u_3}{\partial X_2} &amp; \dfrac{\partial u_3}{\partial X_3} 
\end{array}\right] = 
\left[\begin{array}{ccc}
\dfrac{\partial x_1}{\partial X_1} &amp; \dfrac{\partial x_1}{\partial X_2} &amp; \dfrac{\partial x_1}{\partial X_3} \\
\dfrac{\partial x_2}{\partial X_1} &amp; \dfrac{\partial x_2}{\partial X_2} &amp; \dfrac{\partial x_2}{\partial X_3} \\
\dfrac{\partial x_3}{\partial X_1} &amp; \dfrac{\partial x_3}{\partial X_2} &amp; \dfrac{\partial x_3}{\partial X_3} 
\end{array}\right] -
\left[\begin{array}{ccc}
1 &amp; 0 &amp; 0 \\ 0 &amp; 1 &amp; 0 \\ 0 &amp; 0 &amp; 1
\end{array}\right]
\]</span></p>
<p>Şimdi Lagrange (Green) tensörüne gelelim.</p>
<p>Gerinim, yamulma sonucu uzunluk değişimidir. <span class="math inline">\(\mathrm{d} x = F \mathrm{d} X\)</span> formülü vektörler arası değişimi gösteriyor, formülü vektör uzunluğu (norm) kullanacak şekilde değişterebiliriz. Eşitliğin iki tarafını kendisi ile noktasal çarpıma tabi tutarım, böylece her iki tarafta norm elde ederim,</p>
<p><span class="math display">\[
\mathrm{d} x \cdot \mathrm{d} x  = (F \mathrm{d} X) \cdot (F \mathrm{d} X)
\]</span></p>
<p><span class="math display">\[
||\mathrm{d} x||^2  = \mathrm{d} X \cdot (F^T F) \mathrm{d} X
\]</span></p>
<p>Son eşitlik ortaya çıktı çünkü bir <span class="math inline">\(Ax\)</span> örneği üzerinden bakarsak,</p>
<p><span class="math display">\[
Ax \cdot Ax = (Ax)^T Ax = x^T A^T (Ax) = x^T (A^T A) x  = x \cdot (A^T A) x
\]</span></p>
<p>Ana konumuza dönersek, iki üstteki <span class="math inline">\(F^T F\)</span> grubuna <span class="math inline">\(C\)</span> diyelim, bu büyüklük Sağ Cauchy-Green Yamulma Tensörü (Right Cauchy-Green Deformation Tensor) olarak biliniyor.</p>
<p>Bir zihin egzersizi yapalım, eğer <span class="math inline">\(C = F^T F = I\)</span> yani <span class="math inline">\(C\)</span> birim matristir dersem ne olur? O zaman</p>
<p><span class="math display">\[
||\mathrm{d} x||^2  = \mathrm{d} X \cdot I \mathrm{d} X = \mathrm{d} X \cdot \mathrm{d} X
\]</span></p>
<p><span class="math display">\[
||\mathrm{d} x||^2 = ||\mathrm{d} X||^2
\]</span></p>
<p>Bu bize uzunlukları değişmediği bir ortamı gösteriyor, demek ki elimizde bir katı-gövde hareketi (rigid-body motion) bulunuyor. Gövdede hiç esneme, gerinim, uzama yok, obje şeklen olduğu gibi kalıyor.</p>
<p>Normal şartlarda <span class="math inline">\(F = (I+\nabla u)\)</span> ve <span class="math inline">\(F^T F\)</span> birim matris değil, bu durumda tüm <span class="math inline">\(C\)</span>'yi açarsak,</p>
<p><span class="math display">\[
C = F^T F = (I+\nabla u)^T (I+\nabla u) =
I + \nabla u + \nabla u^T + \nabla u^T \nabla u
\]</span></p>
<p>Katı-gövde için <span class="math inline">\(C = I\)</span> demiştik, üstteki son ifadede <span class="math inline">\(C = I + ...\)</span> gibi bir açılım var, nokta nokta olan yerler tabii ki diğer semboller. Ama tekrar katı-gövde durumunu düşünürsek, o durumda <span class="math inline">\(C = I\)</span> olacağı için üstteki formülde <span class="math inline">\(I\)</span> sonrası gelen,</p>
<p><span class="math display">\[
.. + \nabla u + \nabla u^T + \nabla u^T \nabla u
\]</span></p>
<p>terimleri tamamen sıfır demektir.</p>
<p>Şimdi Cauchy-Green tensörünü tekrar tanımlayalım,</p>
<p><span class="math display">\[
C = I + 2 \epsilon_{Green} 
\]</span></p>
<p>öyle ki</p>
<p><span class="math display">\[
\epsilon_{Green} = \frac{1}{2} (\nabla u + \nabla u^T + \nabla u^T \nabla u )
\qquad (3)
\]</span></p>
<p>Not: <span class="math inline">\(C\)</span> içinde 2 ile çarpım var <span class="math inline">\(\epsilon_{Green}\)</span> içinde 1/2 bunlar birbirini iptal eder ama 1/2 kullanımı karesel formlarda yaygın şekilde kullanılır, basitleştirici bir amacı var muhakkak.</p>
<p>Böylece Green Gerinim Tensörünü tanımlamış olduk.</p>
<p>Tensörün bizim için faydalı bazı özellikleri var.</p>
<ol style="list-style-type: decimal">
<li><p>Simetrik: Bu özellik hesapları rahatlaştırır, özellikle yaklaşık hesaplara gelince simetrinin faydalarını göreceğiz.</p></li>
<li><p>Sonlu (finite) yamulmalar için geçerli: Tensör hesabı için <span class="math inline">\(\nabla u\)</span> kullanılır, onun için de yer değişim fonksiyonu yeterlidir. Bunlar varsa geçerli bir formül eldedir.</p></li>
</ol>
<p>Sonsuz Küçük Gerinim Tensörü (Infinitesimal Strain Tensor)</p>
<p>Green gerinim tensörünü gördük, kuvvetli bir yaklaşım ama bizim daha çok kullanacağımız şimdi anlatacağımız. Niye? Çünkü Green tensörü sonlu deformasyonlar / yamulmalar için geçerli ama çoğu uygulamada bize lazım olan çok ufak yamulmalar. Ufak derken, önceki dersteki (3) formülünden hareketle, oradaki en son terimi hatırlarsak, çok ufak yamulmalar için <span class="math inline">\(\nabla u^T \nabla u &lt;&lt; \nabla u\)</span> olur, yani ufak değişimlerde o karesel işlem <span class="math inline">\(\nabla u\)</span>'dan daha ufak sonuç verir. O zaman belli durumlarda son terim yaklaşık sıfır kabul edilebilir, <span class="math inline">\(\nabla u^T \nabla u \approx 0\)</span>. Green tensörü bu durumlarda yaklaşık olarak alttaki gibi olur,</p>
<p><span class="math display">\[
\epsilon_{Green} \approx \frac{1}{2} (\nabla u + \nabla u^T )
\]</span></p>
<p>Tüm öğeleri gözükecek şekilde [3, 4.3.2.2],</p>
<p><span class="math display">\[
\left[\begin{array}{ccc}
  \frac{\partial u_1}{\partial X_1} &amp;
  \frac{1}{2}(\frac{\partial u_1}{\partial X_2} + \frac{\partial u_2}{\partial X_1} ) &amp; 
  \frac{1}{2}(\frac{\partial u_1}{\partial X_3} + \frac{\partial u_3}{\partial  X_1} )
\\
  \frac{1}{2}(\frac{\partial u_1}{\partial X_2} + \frac{\partial u_2}{\partial X_1} ) &amp;
  \frac{\partial u_2}{\partial X_2} &amp;
  \frac{1}{2}(\frac{\partial u_2}{\partial X_3} + \frac{\partial u_3}{\partial X_2} )
\\
  \frac{1}{2}(\frac{\partial u_1}{\partial X_3} + \frac{\partial u_3}{\partial X_1} ) &amp;
  \frac{1}{2}(\frac{\partial u_2}{\partial X_3} + \frac{\partial u_3}{\partial X_2} ) &amp;
  \frac{\partial u_3}{\partial X_3} 
\end{array}\right]
\]</span></p>
<p>Bileşen formunda</p>
<p><span class="math display">\[
\epsilon_{ij} = \frac{1}{2}\left(
\frac{\partial u_i}{\partial X_j} + \frac{\partial u_j}{\partial X_i}
\right)
\]</span></p>
<p>Bu tensör de simetrik, fakat sadece ufak şekil değişimleri, yamulmalar için geçerli. Fakat zaten, mesela inşaat mühendisliği durumunda, binalar, demir kirişler (beam) ile iş yaptığımız zaman, bu tür şekil değişimi faraziyesi yeterli. Çünkü eh, biraz düşünürsek eğer binamız büyük şekil değişimleri yaşıyorsa önümüzde daha büyük bir problem var demektir.</p>
<p>Potansiyel Enerji ve Denge</p>
<p>İlk önce denge bağlamında potansiyel enerjinin ne demek olduğunu işleyelim.</p>
<p>Potansiyel enerji <span class="math inline">\(\Pi\)</span> sistemin stabilitesi ile alakalıdır. Mesela alttaki resim stabilite konusunu işleyen her ders kitabında vardır, bir kapta duran topu aldım, yukarı doğru çıkatıp (bordo renk) aşağı bıraktım, top kabın dibine gidip orada kalacaktır (kırmızı renk).</p>
<div class="figure">
<img src="phy_020_strs_04_01.jpg" />

</div>
<p>Yani top ilk denge konumuna dönecektir, ve o durumda potansiyel enerjisi minimum olmuştur deriz ve bu denge stabil bir dengedir.</p>
<div class="figure">
<img src="phy_020_strs_04_02.jpg" />

</div>
<p>İkinci durumda topu orta noktada sola taşırız, top orada kalır, bu yeni bir denge noktasıdır, <span class="math inline">\(\Pi\)</span> değişmemiştir, burada nötr bir denge vardır.</p>
<div class="figure">
<img src="phy_020_strs_04_03.jpg" />

</div>
<p>Üçüncü durumda ters kavisli bir yüzey var, top üst orta noktadan başlıyor diyelim (orada durması zor olsa da), topu yine alıp sola taşıyorum, top aşağı düşecektir. Üstteki durum potansiyel enerjisinin maksimum olduğu bir durumdur, sistem stabil değildir. Rayleigh-Ritz yönteminin amacı (potansiyel enerjinin minimum olduğu) stabil denge durumunu hedefleyerek bir yaklaşık çözüme ulaşmaktır.</p>
<p>Bunu nasıl yaparız? Daha önce belirttiğimiz potansiyel enerjinin iki bileşeni var, ilki sistemin toplam iç gerilim (deformasyon) enerjisi. Gerilim enerji <em>yoğunluğu</em> <span class="math inline">\(\overline{U}\)</span> genel olarak bir materyelin stres-gerilim eğrisinin altındaki alan olarak hesaplanabilir.</p>
<div class="figure">
<img src="phy_020_strs_04_04.jpg" />

</div>
<p>Mesela üstteki gibi stres <span class="math inline">\(\sigma_{ij}\)</span> ve gerilim <span class="math inline">\(\epsilon_{ij}\)</span> arasındaki bir eğriyi düşünelim, bu eğrinin altında kalan alan, yani entegral hesabı gerilim enerji yoğunluğunu verir.</p>
<p><span class="math display">\[
\overline{U} = \int_{0}^{\epsilon_{ij}} \sigma_{ij} \mathrm{d} \epsilon_{ij}
\]</span></p>
<p>Kolaylaştırıcı bir faktör, bizim bu derste kullanacağımız maddeler lineer elastik, yani stres-gerilim eğrisi alttaki gibi,</p>
<div class="figure">
<img src="phy_020_strs_04_05.jpg" />

</div>
<p>Bu durumda &quot;eğri'' yani çizgi altındaki alan basit bir üçgen hesabı,</p>
<p><span class="math display">\[
\overline{U} = \frac{1}{2} \sigma_{ij} \epsilon_{ij}
\]</span></p>
<p>Fakat bu sadece tek bir boyutu halletti, mesela üstteki örnek <span class="math inline">\(e_1\)</span> yönündeki bir esnemeyi temsil ediyor olabilirdi, fakat 3 boyutlu ortamda elimizde daha fazla bileşen olduğunu biliyoruz, <span class="math inline">\(\sigma_{11}\)</span> haricinde <span class="math inline">\(\sigma_{22}\)</span> var, <span class="math inline">\(\sigma_{33}\)</span> var, <span class="math inline">\(\sigma_{12}\)</span>, <span class="math inline">\(\sigma_{23}\)</span>, vs.. Tüm stres/gerilim eşleri için [5, Ders 16],</p>
<p><span class="math display">\[
\overline{U} = \frac{1}{2} \sum_{i,j=1}^{3} \sigma_{ij} \epsilon_{ij}
\]</span></p>
<p>Toplamı açarsak,</p>
<p><span class="math display">\[
= \frac{1}{2} (\sigma_{11}\epsilon_{11} + \sigma_{22}\epsilon_{22}  +
\sigma_{33}\epsilon_{33} + \sigma_{12}\epsilon_{12} + \sigma_{23}\epsilon_{23} +
\sigma_{13}\epsilon_{13} + \sigma_{33}\epsilon_{33} + \sigma_{23}\epsilon_{23} +
\sigma_{32}\epsilon_{32} )
\]</span></p>
<p>Son ifadeyi daha basitleştirmek mümkün, <span class="math inline">\(\sigma\)</span> ve <span class="math inline">\(\epsilon\)</span>'un simetrik olduğunu unutmayalım,</p>
<p><span class="math display">\[
\overline{U} = \frac{1}{2} (\sigma_{11}\epsilon_{11} + \sigma_{22}\epsilon_{22}  +
\sigma_{33}\epsilon_{33} + 2 \sigma_{12}\epsilon_{12} +
2 \sigma_{13}\epsilon_{13} + 2 \sigma_{23}\epsilon_{23} )
\]</span></p>
<p>Üsttekileri mühendislik gerilimi <span class="math inline">\(\gamma_{ij} = 2 \epsilon_{ij}\)</span> ile temsil etmek mümkün,</p>
<p><span class="math display">\[
\overline{U} = \frac{1}{2} (\sigma_{11}\epsilon_{11} + \sigma_{22}\epsilon_{22}  +
\sigma_{33}\epsilon_{33} + \sigma_{12}\gamma_{12} +
\sigma_{13}\gamma_{13} + \sigma_{23}\gamma_{23} )
\]</span></p>
<p>Eksenel Yükleme (Axial Loading)</p>
<p>Euler-Bernoulli kiriş formülasyonu sadece bükülmenin sebep olduğu deformasyonu hesaba kattı, bunu yaparken nötr eksen üzerindeki eksenel deformasyonu yok saydı [3, 8.4]. Euler-Bernoulli modelini eksenel yatay deformasyonu hesaba katacak şekilde genişletmek mümkündür, fakat, belki de bu iyi haber, ufak deformasyon önkabulü sayesinde eksenel yük ve bükülme deformasyonları birbirinden bağlantısız (uncoupled) hale gelir, eksenel yük sadece eksenel deformasyonu, yatay yük sadece yatay deformasyonu etkiler.</p>
<div class="figure">
<img src="phy_020_strs_04_06.jpg" />

</div>
<p>Diğer faraziyeler Euler-Bernoulli modeline benzer, düzlem bölümler düzlem kalır, Poisson oranı etkileri yok sayılır, ve yatay yer değişimi <span class="math inline">\(u_1\)</span> pürüzsüz bir fonksiyondur. Farklı bir resmi [6, Ders 15] eklersek,</p>
<div class="figure">
<img src="phy_020_strs_04_08.jpg" />

</div>
<p>Bu faraziyelerle modeli oluşturalım; üstteki resme bakarsak <span class="math inline">\(u_1 = u_1(X_1)\)</span>, ve pozisyon vektör fonksiyonu olarak,</p>
<p><span class="math display">\[
x = \left[\begin{array}{c}
X_1 + u_1 \\ X_2 \\ X_3
\end{array}\right]
\]</span></p>
<p>Bu durumda yer değişim fonksiyonu</p>
<p><span class="math display">\[
u = x - X = \left[\begin{array}{c}
u_1 \\ 0 \\ 0
\end{array}\right]
\]</span></p>
<p>Hatırlarsak yaklaşık olarak gerilim tensörü</p>
<p><span class="math display">\[
\epsilon = \frac{1}{2} (\nabla u + \nabla u^T )
\]</span></p>
<p>Gradyanlar ile hesabı yaparsak sadece <span class="math inline">\(\epsilon_{11}\)</span>'in sıfır olmadığını görüyoruz,</p>
<p><span class="math display">\[
\epsilon = \left[\begin{array}{ccc}
\frac{\mathrm{d} u_1}{\mathrm{d} X_1} &amp; 0 &amp; 0 \\
0 &amp; 0 &amp; 0 \\
0 &amp; 0 &amp; 0 
\end{array}\right]
\qquad (1)
\]</span></p>
<p>Bize gerekli diferansiyel denklemi kuvvet dengelerine bakarak ortaya çıkartabiliriz. Şimdi kirişin <span class="math inline">\(\mathrm{d} X_1\)</span> genişliğindeki ufak bir parçasına odaklanalım,</p>
<div class="figure">
<img src="phy_020_strs_04_07.jpg" />

</div>
<p>Bu parçanın sol ve sağındaki kuvvetlere bakarsak üstteki resim ortaya çıkar.</p>
<p>Oklar sola ya da sağa doğru gösterildi çünkü mesela <span class="math inline">\(\sigma_{11}\)</span> ve <span class="math inline">\(\sigma_{11} + \frac{\partial \sigma_{11}}{\partial X_1} \mathrm{d} X_1\)</span>'in birbirini dengeleyeceklerini / birbirlerine karşı ortaya çıktıklarını biliyoruz, sağa doğru olan <span class="math inline">\(p\)</span> zaten dışarıdan uygulanan eksenel kuvvet. <span class="math inline">\(\frac{\partial \sigma_{11}}{\partial X_1}\)</span> kullanımı <span class="math inline">\(\sigma_{11}\)</span>'in <span class="math inline">\(X_1\)</span>'e oranla değişim hesabı için kullanıldı, bu oranı <span class="math inline">\(X_1\)</span>'deki olan değişimle çarpınca (örnekte <span class="math inline">\(\mathrm{d} X_1\)</span>) tabii ki ufak parçanın sağındaki <span class="math inline">\(\sigma_{11}\)</span> eki ortaya çıkıyor, bunu <span class="math inline">\(\sigma_{11}\)</span>'e topluyoruz.</p>
<p>Parçanın sol ve sağındaki alan büyüklüğü benzer şekilde, solda <span class="math inline">\(A\)</span> varsa <span class="math inline">\(A\)</span>'nin <span class="math inline">\(X_1\)</span>'e oranlı değişimi çarpı <span class="math inline">\(X_1\)</span> değişimi bize parçanın sağındaki alan büyüklük ekini veriyor.</p>
<p><span class="math inline">\(X_1\)</span> ekseni bazındaki denge denklemi o zaman alttaki gibi olur, stres hesabı kuvvet bölü birim alan olduğu için kuvveti elde etmek için stres çarpı alan gerekeceğini hatırlayalım, ayrıca <span class="math inline">\(p\)</span> kuvveti birim <span class="math inline">\(X_1\)</span> bazlı alınıyor, o zaman <span class="math inline">\(p \mathrm{d} X_1\)</span> kullanmak gerekir,</p>
<p><span class="math display">\[ \sum F_{X_1} = - \sigma_{11} A +
\left( \sigma_{11} + \frac{\partial \sigma_{11}}{\partial X_1} \mathrm{d} X_1  \right)
\left( A + \frac{\partial A}{\partial X_1} \mathrm{d} X_1  \right) + p \mathrm{d} X_1 = 0
\]</span></p>
<p>Formülü açarsak</p>
<p><span class="math display">\[
-\sigma_{11} A  + \sigma_{11} A  +
\sigma_{11} \frac{\partial A}{\partial X_1} \mathrm{d} X_1 +
A \frac{\partial \sigma_{11}}{\partial X_1} \mathrm{d} X_1 +
\frac{\partial A}{\partial X_1} \frac{\partial \sigma_{11}}{\partial X_1} \mathrm{d} X_1^2 +
p \mathrm{d} X_1 = 0
\]</span></p>
<p><span class="math inline">\(\sigma_{11} A\)</span> terimleri iptal olur,</p>
<p><span class="math display">\[
\sigma_{11} \frac{\partial A}{\partial X_1} \mathrm{d} X_1 +
A \frac{\partial \sigma_{11}}{\partial X_1} \mathrm{d} X_1 +
\frac{\partial A}{\partial X_1} \frac{\partial \sigma_{11}}{\partial X_1} \mathrm{d} X_1^2 +
p \mathrm{d} X_1 = 0
\]</span></p>
<p><span class="math inline">\(\mathrm{d} X_1\)</span> dışarı çekilir, ve sağda sıfır olduğu için iptal edilebilir,</p>
<p><span class="math display">\[
\sigma_{11} \frac{\partial A}{\partial X_1}  +
A \frac{\partial \sigma_{11}}{\partial X_1}  +
\frac{\partial A}{\partial X_1} \frac{\partial \sigma_{11}}{\partial X_1} \mathrm{d} X_1 +
p  = 0
\]</span></p>
<p>Hala basitleştirme mümkün, dikkat edersek <span class="math inline">\(\mathrm{d} X_1\)</span> terimini kullandık ve ona &quot;çok küçük bir parça'' dedik. Bu parçayı sonsuz küçültürsek, yani limiti alırsak, ki <span class="math inline">\(\mathrm{d} X \to 0\)</span>, o zaman üstteki formülde üçüncü terim yokolur,</p>
<p><span class="math display">\[
\sigma_{11} \frac{\partial A}{\partial X_1}  +
A \frac{\partial \sigma_{11}}{\partial X_1}  
p  = 0
\]</span></p>
<p>Daha kısa bir formüle ulaştık. Fakat bize lazım olan yer değişimi, üstteki formülde bu yok. Oraya ulaşmaya çalışalım. Dikkat edersek üstteki formülde ilk iki terim sanki Calculus'ta çarpım kuralının açılmış haline benziyor, o zaman o kuralı ters yönde işletirsek, yani gruplama amaçlı geriye gidersek,</p>
<p><span class="math display">\[
\frac{\partial }{\partial X_1} (\sigma_{11} A ) + p = 0
\]</span></p>
<p>Şimdi <span class="math inline">\(\sigma_{11} = E \epsilon_{11}\)</span> formülünü hatırlayalım, bu nereden geldi? Elimizde bir tekeksenel yük var, o zaman en baz stres-gerilme ilişkisi geçerli olur, yerine koyarsak,</p>
<p><span class="math display">\[
\frac{\partial }{\partial X_1} (E \epsilon_{11} A ) + p = 0
\]</span></p>
<p>Peki <span class="math inline">\(\epsilon_{11}\)</span> nedir? Bu büyüklüğü (1)'de gördük, <span class="math inline">\(\epsilon\)</span>'un tek sıfır olmayan öğesi <span class="math inline">\(\epsilon_{11}\)</span> ve orada <span class="math inline">\(\frac{\mathrm{d} u_1}{\mathrm{d} X_1}\)</span> değeri var. Bunu üstteki formüle koyalım,</p>
<p><span class="math display">\[
\frac{\partial }{\partial X_1} \left( E A \frac{\mathrm{d} u_1}{\mathrm{d} X_1} \right) + p = 0
\]</span></p>
<p>Böylece içinde yer değişimi içeren bir formül elde etmiş oldum, <span class="math inline">\(u_1\)</span> yer değişimidir.</p>
<p>Bu denklemi artık çözüm için kullanabiliriz. Tasarımcı olarak biz Young'in Genliği <span class="math inline">\(E\)</span>'yi biliriz, kirişin herhangi bir noktasındaki satıhsal alan <span class="math inline">\(A\)</span>'yi biliriz, kirişe uygulanan yük <span class="math inline">\(p\)</span>'yi biliriz, tüm bunları kullanarak yer değişim <span class="math inline">\(u_1\)</span>'i üstteki formülle bulabiliriz. Tek bilinmeyen <span class="math inline">\(u_1\)</span> çünkü.</p>
<p>Şimdi bu noktada bazı püf noktalar ortaya çıkıyor; çünkü eğer <span class="math inline">\(E,A\)</span> büyüklükleri <span class="math inline">\(X_1\)</span>'in fonksiyonu iseler çözüm daha karmaşık hale gelebilir çünkü üstteki formülde dış türev <span class="math inline">\(X_1\)</span>'e göre. Fakat şimdiye kadar bu derste <span class="math inline">\(X_1\)</span>'e bağlı bir <span class="math inline">\(E\)</span> görmedik, yani Young'in Genliği kirişin her noktasında aynı, özetle sabit. Sabit ise <span class="math inline">\(E\)</span> diferansiyelin dışına alınabilir. <span class="math inline">\(A\)</span> aynı şekilde. Eğer <span class="math inline">\(A\)</span> değişken ise o zaman Calculus çarpım kuralı uygularız.</p>
<p>O zaman iki senaryo şöyle olabilir, <span class="math inline">\(E\)</span> sabit ama <span class="math inline">\(A\)</span> değil,</p>
<p><span class="math display">\[
E \frac{\partial A}{\partial X_1} \frac{\partial u_1}{\partial X_1} +
EA \frac{\partial^2 u_1}{\partial X_1} + p = 0
\]</span></p>
<p>Hem <span class="math inline">\(E\)</span> hem <span class="math inline">\(A\)</span> sabit,</p>
<p><span class="math display">\[
E A \frac{\partial^2 u_1}{\partial X_1} + p = 0
\]</span></p>
<p>Elastiklik Denge Denklemleri</p>
<p>Gerinme (yer değişim) ve stres arasındaki ilişki gösterildi, şimdi tüm kuvvetlerin arasındaki denge denklemlerine bakalım. Eğer dışarıdan her eksen üzerinde, X, Y, Z kuvvetleri uygulansa, ya da uygulanmasa bile, mevcut direk stresler <span class="math inline">\(\sigma\)</span> ve yüzeylere paralel giden kesme stresleri <span class="math inline">\(\tau\)</span> arasındaki denge ilişkisi ne olurdu?</p>
<p>Önce idealize edilmiş her kenarı ufak <span class="math inline">\(\mathrm{d} x\)</span>, <span class="math inline">\(\mathrm{d} y\)</span>, <span class="math inline">\(\mathrm{d} z\)</span> boyutlarında olan bir küp düşünelim [9, sf. 11], küpün kenarlarına <span class="math inline">\(X,Y,Z\)</span> kuvvetleri uygulanıyor.</p>
<div class="figure">
<img src="equilibrium_stress2.jpg" />

</div>
<p>Bu kuvvetlerin ortaya çıkardığı direk ve kesme stresleri alttaki gibi gösterilebilir.</p>
<div class="figure">
<img src="equilibrium_stress1.jpg" />

</div>
<p>Küpün kordinat eksenlerine paralel olan yüzü nötr diğerleri &quot;artı yüzleri'' olarak simgelendirildi, mesela üst sağdaki resimde okuyucuya yakın olan yüzden dışarı doğru çıkan stres <span class="math inline">\(\sigma_x^+\)</span> sembolü, aynı yüzdeki kesme stresleri benzer şekilde artı işaretini alıyor, <span class="math inline">\(x\)</span> eksenine doğru / dik oldukları için ilk altsembolleri <span class="math inline">\(x\)</span>, paralel ilerledikleri eksen ikinci alt sembol, mesela sağ yönünü gösteren kesme stresi <span class="math inline">\(\tau_{xy}^+\)</span>. Artı yüzün tam karşısındaki direk stres <span class="math inline">\(\sigma_x\)</span>, onda artı işareti yok.</p>
<p>Eğer bir denge formülü bulmak istiyorsak her yüz için bu eşitlikleri ayrı ayrı kurabiliriz. Mesela <span class="math inline">\(x\)</span> ekseni ile başlayalım, iki stresten bahsettik zaten, <span class="math inline">\(\sigma_x^+\)</span> ve <span class="math inline">\(\sigma_x\)</span>. Fakat bu yönde yani <span class="math inline">\(x\)</span> ekseni boyunca etki eden stresler sadece onlar değil, bu yönde olan kesme stresleri de var. İşaret edilen yön ikinci altsembol demiştik, orada <span class="math inline">\(x\)</span> diyen tüm kesme streslerini kolayca bulabiliriz, <span class="math inline">\(\tau_{yx}\)</span>, <span class="math inline">\(\tau_{zx}\)</span>, <span class="math inline">\(\tau_{yx}^+\)</span>, <span class="math inline">\(\tau_{zx}^+\)</span>.</p>
<p>Denge formülünden önce artı yüzleri hakkında bir ek bilgi daha verelim, bu yüzlerin stresini karşısındaki stresi baz alarak formülize edebiliriz, yani <span class="math inline">\(\sigma_x^+\)</span> formülü <span class="math inline">\(\sigma_x\)</span> bazlı gösterilebilir, bunu kısmı türev ile yaparız,</p>
<p><span class="math display">\[
\sigma_x^+ = \sigma_x + \frac{\partial \sigma_x}{\partial x} \mathrm{d} x
\]</span></p>
<p>Türev bağlamında üstteki akla yatkın olmalı, <span class="math inline">\(\partial \sigma_x / \partial x\)</span> bir değişim oranınıdır, onu ufak değişim miktarı <span class="math inline">\(\mathrm{d} x\)</span> ile çarpıp <span class="math inline">\(\sigma_x\)</span>'e eklersek <span class="math inline">\(\sigma_x^+\)</span> elde edebiliriz. Benzer mantığı tüm artı yüzlerdeki stresler için kullanabiliriz.</p>
<p>Bir ek konu daha, stres daha önce belirtiğimiz gibi kuvvet / alan hesabıdır, fakat denge formülü kuvvetler üzerinden yapılacak o zaman bildiğimiz, bulduğumuz her stres büyüklüğünü onun etki ettiği alan ile çarpmamız gerekir, ki böylece kuvvet elde edelim ve bu kuvvetleri toplayarak sıfır eşitleyip denge formülünü bulalım. Yine <span class="math inline">\(x\)</span> örneği, <span class="math inline">\(\sigma_x\)</span>'in etki ettiği alan <span class="math inline">\(\mathrm{d} y \mathrm{d} z\)</span> alanıdır.</p>
<p>Devam edelim, <span class="math inline">\(x\)</span> ile başlayalım, o yöndeki denge için <span class="math inline">\(x\)</span> yönündeki tüm kuvvetleri toplamak gerekir, artı yüzdeki kuvveti pozitif yapacağız (bunu hatırlaması kolay), tersini gösteren kuvvet ise negatif olacak, <span class="math inline">\(X\)</span> gövdeye uygulanan birim hacimdeki dış kuvvettir, o zaman tüm <span class="math inline">\(x\)</span> toplamı</p>
<p><span class="math display">\[
  \sigma_x^+ \mathrm{d} y \mathrm{d} z - \sigma_x \mathrm{d} y \mathrm{d} z +
  \tau_{yx}^+ \mathrm{d} x \mathrm{d} z - \tau_{yx} \mathrm{d} x \mathrm{d} z +
  \tau_{zx}^+ \mathrm{d} x \mathrm{d} y - 
\]</span> <span class="math display">\[
  \tau_{zx} \mathrm{d} x \mathrm{d} y +   X \mathrm{d} x \mathrm{d} y \mathrm{d} z = 0
\]</span></p>
<p>Artı yüzlerdeki stresleri diğer yüz bağlamında temsil edebiliriz demiştik, bunu yapalım,</p>
<p><span class="math display">\[
(\sigma_x  + \dfrac{\partial \sigma_x}{\partial x} \mathrm{d} x )\mathrm{d} y \mathrm{d} z - \sigma_x \mathrm{d} y \mathrm{d} z +
(\tau_{yx}  + \dfrac{\partial \tau_{yx}}{\partial y} \mathrm{d} y ) \mathrm{d} x \mathrm{d} z -
\tau_{yx} \mathrm{d} x \mathrm{d} z +
\]</span> <span class="math display">\[
(\tau_{zx}  + \dfrac{\partial \tau_{zx}}{\partial z} \mathrm{d} z ) \mathrm{d} x \mathrm{d} y - \tau_{zx} \mathrm{d} x \mathrm{d} y +
X \mathrm{d} x \mathrm{d} y \mathrm{d} z = 0
\]</span></p>
<p>Basitleştirip her şeyi <span class="math inline">\(\mathrm{d} x \mathrm{d} y \mathrm{d} z\)</span> ile bölersek,</p>
<p><span class="math display">\[
\frac{\partial \sigma_x}{\partial x} + 
\frac{\partial \tau_{yx}}{\partial y} + 
\frac{\partial \tau_{zx}}{\partial z} + X = 0
\]</span></p>
<p>Benzer hesabı <span class="math inline">\(y\)</span>, <span class="math inline">\(z\)</span> icin yaparsak,</p>
<p><span class="math display">\[
\frac{\partial \tau_{xy}}{\partial x} + 
\frac{\partial \sigma_y}{\partial y} + 
\frac{\partial \tau_{zy}}{\partial z} + Y = 0
\]</span></p>
<p><span class="math display">\[
\frac{\partial \tau_{xz}}{\partial x} + 
\frac{\partial \tau_{yz}}{\partial y} + 
\frac{\partial \sigma_z}{\partial z} + Z = 0
\]</span></p>
<p>İki Boyutta Elastiklik Denklemleri</p>
<p>İki boyut için üstteki üç denklemin <span class="math inline">\(z\)</span> yönünde hiçbir stres olmayan halini düşünebiliriz, üçüncü denklem tamamen yokolur, kalanlardan</p>
<p><span class="math display">\[
\frac{\partial \sigma_x}{\partial x} + 
\frac{\partial \tau_{yx}}{\partial y} + 
\cancel{\frac{\partial \tau_{zx}}{\partial z}} + X = 0
\]</span></p>
<p><span class="math display">\[
\frac{\partial \tau_{xy}}{\partial x} + 
\frac{\partial \sigma_y}{\partial y} + 
\cancel{\frac{\partial \tau_{zy}}{\partial z}} + Y = 0
\]</span></p>
<p>Yani [10, sf. 331]</p>
<p><span class="math display">\[
\frac{\partial \sigma_x}{\partial x} + 
\frac{\partial \tau_{yx}}{\partial y} + X = 0
\]</span></p>
<p><span class="math display">\[
\frac{\partial \tau_{xy}}{\partial x} + 
\frac{\partial \sigma_y}{\partial y} + Y = 0
\]</span></p>
<p>Kaynaklar</p>
<p>[1] Kim, <em>Introduction to Non-linear Finite Element Analysis</em></p>
<p>[2] Petitt, <em>Intro to the Finite Element Method</em>, University of Alberta, <a href="https://www.youtube.com/watch?v=2iUnfPRk6Ro&amp;list=PLLSzlda_AXa3yQEJAb5JcmsVDy9i9K_fi" class="uri">https://www.youtube.com/watch?v=2iUnfPRk6Ro&amp;list=PLLSzlda_AXa3yQEJAb5JcmsVDy9i9K_fi</a></p>
<p>[3] Adeeb, <em>Introduction to Solid Mechanics, Online Book</em>, <a href="https://engcourses-uofa.ca/books/introduction-to-solid-mechanics/" class="uri">https://engcourses-uofa.ca/books/introduction-to-solid-mechanics/</a></p>
<p>[4] Crandall, An Introduction to the Mechanics of Solids</p>
<p>[5] Petitt, <em>Intro to the Continuum Mechanics</em>, University of Alberta, <a href="https://www.youtube.com/playlist?list=PLLSzlda_AXa3N5jaDART7kimBlYz1dFnX" class="uri">https://www.youtube.com/playlist?list=PLLSzlda_AXa3N5jaDART7kimBlYz1dFnX</a></p>
<p>[6] Petitt, <em>Intro to the Continuum Mechanics</em>, University of Alberta, <a href="https://www.youtube.com/playlist?list=PLLSzlda_AXa3N5jaDART7kimBlYz1dFnX" class="uri">https://www.youtube.com/playlist?list=PLLSzlda_AXa3N5jaDART7kimBlYz1dFnX</a></p>
<p>[6] Logan, <em>A First Course in the FEM, 5th Ed</em></p>
<p>[8] Khennane, <em>Introduction to Finite Element Analysis using Matlab and Abaqus</em></p>
<p>[9] Bhavikatti, <em>Finite Element Analysis</em></p>
<p>[10] Pepper, <em>The Finite Element Method</em></p>
</body>
</html>
