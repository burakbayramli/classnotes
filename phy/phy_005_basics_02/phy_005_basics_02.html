<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
<meta name="viewport" content="width=device-width, initial-scale=1.0"/>
  <title></title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="temel-fizik-2-dönüşsel-kuvvet">Temel Fizik 2, Dönüşsel Kuvvet</h1>
<p>Dönüşler, Dönme Direnci (Moment of Inertia)</p>
<p>Saat yönü tersi yönde bir dönüş düşünelim, <span class="math inline">\(s\)</span> kadar dönüş olduysa, orijine uzaklık <span class="math inline">\(r\)</span> ise, açısal mesafe [1, sf. 297]</p>
<p><span class="math display">\[
\theta = \frac{s}{r}
\]</span></p>
<p>ki <span class="math inline">\(\theta\)</span> radyan. Ya da</p>
<p><span class="math display">\[
s = r \theta
\]</span></p>
<p>Çemberin tamamı <span class="math inline">\(2\pi\)</span> rad (tam bir dönüş), meselâ 60 derece <span class="math inline">\(\pi / 3\)</span> rad. Çemberin çevresinin formülü <span class="math inline">\(2\pi r\)</span>, eğer <span class="math inline">\(\theta = \pi / 3\)</span> rad ise, <span class="math inline">\(s = \pi / 3 \cdot r\)</span>.</p>
<div class="figure">
<img src="phy_005_basics_02_08.jpg" />

</div>
<p>Açısal hızı bir <span class="math inline">\(P\)</span> noktasının teğetsel hızından yola çıkarak hesaplayabiliriz, bu noktanın teğetsel hızı sonsuz ufak <span class="math inline">\(s\)</span>'nin zamana göre değişimi olacaktır, yani <span class="math inline">\(v = ds / dt\)</span>,</p>
<p><span class="math display">\[
v = \frac{ds}{dt} = r \frac{d\theta}{dt}
\]</span></p>
<div class="figure">
<img src="phy_005_basics_02_09.jpg" />

</div>
<p>Elde edilen <span class="math inline">\(d\theta / dt\)</span> açısal değişimi gösteriyor, bu işte açısal hızdır, ona <span class="math inline">\(\omega\)</span> diyelim, o zaman teğetsel hızı açısal hız ile şöyle gösterebiliriz,</p>
<p><span class="math display">\[
v = r\omega
\]</span></p>
<p>Formül diyor ki dönen bir katı objenin herhangi bir noktasının teğetsel hızı, o noktanın dönüş eksenine olan uzaklığı çarpı açısal hızına eşittir. O zaman, her ne kadar katı objenin her noktası aynı açısal hızla dönüyor olmasına rağmen her noktanın lineer hızı aynı değildir, çünkü <span class="math inline">\(r\)</span> her nokta için aynı değil. Üstteki formül dönüş merkezinden uzaklaştıkça hızın artacağını söylüyor. Teğetsel hızı hayal etmek için o noktada ayakta durabiliyor olsak yüzümüze çarpacak rüzgar hızını hayal edebiliriz.</p>
<p>İvmeyi de dahil edelim, açısal ivme ile teğetsel ivmenin bağlantısına bakalım, <span class="math inline">\(v\)</span>'nin zamana göre türevini alırsak,</p>
<p><span class="math display">\[
a_t = \frac{dv}{dt} = r \frac{d\omega}{dt}
\]</span></p>
<p><span class="math display">\[
a_t = r \alpha
\]</span></p>
<p>Dönüşsel Kinetik Enerji</p>
<p>Dönmekte olan katı bir objenin kinetik enerjisini nasıl hesaplarız?</p>
<div class="figure">
<img src="phy_005_basics_02_10.jpg" />

</div>
<p>Objenin en ufak parçalarından başlayarak bunu yapmaya uğraşalım. Obje <span class="math inline">\(z\)</span> ekseni etrafında dönüyor olsun, ve açısal hızı <span class="math inline">\(\omega\)</span> diyelim. Obje içindeki her parçacık <span class="math inline">\(i\)</span>'nin kütlesi <span class="math inline">\(m_i\)</span> diyelim, kinetik enerji bu parçacığın lineer hızına bağlıdır (objenin her parçacığı aynı açısal hızda döner ama farklı noktalarda lineer hız <span class="math inline">\(v_i\)</span> farklı olabilir, <span class="math inline">\(v_i = r_i \omega\)</span> üzerinden), o zaman her parçacık için kinetik enerji [1, sf. 299]</p>
<p><span class="math display">\[
K_i = \frac{1}{2} m_i v_i^2
\]</span></p>
<p>ile gösterilebilir. Tüm obje için,</p>
<p><span class="math display">\[
K_R = \sum_i K_i =
\sum_i \frac{1}{2} m_i v_i^2 =
\frac{1}{2} \sum_i m_i r_i^2 \omega^2
\]</span></p>
<p>Bu ifadede <span class="math inline">\(\omega^2\)</span>'yi dışarı çekebiliriz, çünkü her parçacık için aynı,</p>
<p><span class="math display">\[
K_R = \frac{1}{2} \left( \sum_i m_i r_i^2 \right) \omega^2
\]</span></p>
<p>Parantez içindeki ifadeye bir isim verip değişken atayarak daha da işi basitleştirebiliriz, bu ifadeye dönme direnci (moment of inertia) ismi verilir,</p>
<p><span class="math display">\[
I \equiv  \sum_i m_i r_i^2
\]</span></p>
<p><span class="math inline">\(I\)</span>'nin birimi <span class="math inline">\(kg \cdot m^2\)</span>'dir, bu notasyonla nihai denklem</p>
<p><span class="math display">\[
K_R = \frac{1}{2} I \omega^2
\]</span></p>
<p>haline gelir.</p>
<p>Umarım lineer hareketin kinetik enerjisi <span class="math inline">\(\frac{1}{2} m v^2\)</span> ile dönüşsel hareketteki kinetik enerji <span class="math inline">\(\frac{1}{2} I \omega^2\)</span> arasındaki benzerlik dikkati çekmiştir. Lineerden dönüşsele geçerken / karşılaştırmalı düşünürken <span class="math inline">\(I\)</span> hep <span class="math inline">\(m\)</span> yerine geçer, böyle görülür. Dönme direnci <span class="math inline">\(I\)</span> aynen isminin çağrıştırdığı gibi bir kütlenin dönmeye olan gösterdiği dirençtir, aynen bir objenin kütlesinin lineer harekete olan gösterdiği direnç olması gibi.</p>
<p>Önemli bir nokta daha, <span class="math inline">\(I\)</span> formülündeki <span class="math inline">\(r_i\)</span> dikkati çekmiştir, her <span class="math inline">\(m_i\)</span> parçacığının aynı birim ağırlıkta olduğunu farzetsek bile objenin farklı noktalarında dönüş eksenine farklı uzaklıklar olabilir, yani bu uzaklıklar objenin şekline göre değişik olacaktır. Mesela bir dikdörtgensel plakayı orta noktasından döndürüyorsak ene ve boya olan uzaklıklar farklı olacaktır. Bu sebeple tahmin edebileceğimiz üzere her obje için farklı <span class="math inline">\(I\)</span> hesabı olmalıdır. Bu hesabın detayları için [1, sf. 301]'e bakılabilir. İki örnek obje için <span class="math inline">\(I\)</span> altta görülüyor.</p>
<div class="figure">
<img src="phy_005_basics_02_11.jpg" />

</div>
<p>Merkezcil Kuvvet (Centripetal Force)</p>
<p>Bir gezegenin güneş etrafında dönüşünün yörüngesi, ya da ipe bağlanmış bir kütleyi elimizle çevirdiğimizde bu dönüşün oluşturduğu çembersel gidiş yolu merkezcil kuvvet ile alakalıdır. İp örneğinde eğer herhangi bir noktada ipi bıraksak, ya da gezegen yörünge dönüşü sırasında kütleler arası yerçekim birden bire iptal olsa, eğer yörüngeye teğet bir hız vektörü düşünsek obje o vektör yönünde yoluna devam ederdi. Fakat kuvvet varlığı sayesinde hız o yönde değil, bir sonraki noktada yine daireye orada teğet olan bir hız vektörüne dönüşüyor.</p>
<div class="figure">
<img src="phy_005_basics_02_02.jpg" />

</div>
<p>Üstteki resime göre <span class="math inline">\(v_i\)</span> vektörü <span class="math inline">\(v_f\)</span> haline geliyor. Bu değişimi gerçekleştiren, dıştan içe doğru <span class="math inline">\(v_i\)</span>'i bastıran, merkeze <em>çeken</em> kuvvet merkezcil kuvvettir [1, sf. 91].</p>
<p>Kuvveti hesaplamak için vektörel ivmeyi hesaplayabiliriz. <span class="math inline">\(\mathbf{v}_i,\mathbf{v}_f\)</span> vektörel farkı üstteki ikinci resimde gösteriliyor, iki vektörü dipleri biraraya gelecek şekilde tekrar resimlendirirsek, <span class="math inline">\(\Delta \mathbf{v} = \mathbf{v}_i - \mathbf{v}_f\)</span> olarak gözüküyor. Bu vektörel farktır. İvme için bu farkı <span class="math inline">\(\Delta t\)</span> ile böleriz, yani iki vektörün arasındaki zaman farkına.</p>
<p><span class="math display">\[
\frac{\Delta \mathbf{v}}{\Delta t} = \mathbf{a}
\qquad (2)
\]</span></p>
<p><span class="math inline">\(\Delta v / \Delta t\)</span> ifadesine başka bir yönden erişmeye uğraşalım, iki üstteki resimde soldaki resimde bir kenarı <span class="math inline">\(r\)</span> bir kenarı <span class="math inline">\(\Delta r\)</span> olan bir üçgen var, dikkat vektör <span class="math inline">\(\mathbf{r}\)</span> değil skalar <span class="math inline">\(r\)</span>. Aynı resimde sağda kenarları <span class="math inline">\(\Delta v\)</span> ve <span class="math inline">\(v\)</span> olan bir diğer üçgen var, yine skalar. Ayrıca belirtelim, <span class="math inline">\(|\mathbf{v}_i| = |\mathbf{v}_f| = v\)</span>, yani her iki hız vektörünün büyüklüğü (magnitude) aynı. Aslında bu iki üçgen benzer üçgenlerdir, aynı <span class="math inline">\(\theta\)</span> açısına sahiplerdir. İspat için alttaki resme bakalım,</p>
<div class="figure">
<img src="phy_005_basics_02_01.jpg" />

</div>
<p>Soru işareti olan acılar <span class="math inline">\(\theta\)</span> olmalı, çünkü <span class="math inline">\(\alpha + \theta = 90\)</span>, aynı şekilde <span class="math inline">\(\theta\)</span> ile bilinmeyen acı toplanınca 90 derece olmalı, demek ki bilinmeyen açı <span class="math inline">\(\theta\)</span>'dır, ve onun zıttındaki açı da aynı olacağı için <span class="math inline">\(\theta\)</span>'dır.</p>
<p>Benzerliği ispatladık, şimdi benzerlikten hareketle şu ifadeyi yazabiliriz,</p>
<p><span class="math display">\[
\frac{\Delta v}{v} = \frac{\Delta r}{r}
\]</span></p>
<p>Bu denklemi <span class="math inline">\(\Delta v\)</span> için yeniden düzenlersek, <span class="math inline">\(\Delta v = v \Delta r / r\)</span> olur, ve onu (2) formülünün skalar haline sokarsak,</p>
<p><span class="math display">\[
a = \frac{v \Delta r}{r \Delta t}
\]</span></p>
<p>elde ederiz. Şimdi <span class="math inline">\(\Delta t \to 0\)</span> durumunu düşünelim, yani bakılan aralık küçülecek, o zaman <span class="math inline">\(\Delta r / \Delta t\)</span> oranının hız <span class="math inline">\(v\)</span>'ye yaklaşmasını bekleriz, <span class="math inline">\(\lim_{\Delta t \to 0} \Delta r / \Delta t = v\)</span>. O zaman üstteki formül</p>
<p><span class="math display">\[
a = \frac{v^2}{r}
\]</span></p>
<p>olarak yazılabilir. Merkezcil kuvveti hesaplamak için kütle <span class="math inline">\(m\)</span> çarpı ivme formülü üzerinden,</p>
<p><span class="math display">\[
F_{merkezcil} = m \frac{v^2}{r}
\]</span></p>
<p>denebilir. Yani hızın karesi çarpı bilinen kütle bölü bilinen yörünge çapı bize gereken kuvveti verir.</p>
<p>Tork (Torque)</p>
<p>Bir kuvvetin bir objeyi bir eksen etrafında döndürme kabiliyeti bir vektör büyüklüğü olan tork ile ölçülür. Dönme eksenine olan uzaklık burada önemli rol oynar, bir kapının kolu menteşeye olabildiği kadar uzaktır, çünkü mesafe arttıkça aynı kuvvet ile daha fazla dönme, daha çok tork elde edilir.</p>
<div class="figure">
<img src="phy_005_basics_02_12.jpg" />

</div>
<p>Tork her zaman dönme eksenine teğet olan kuvvet için hesaplanır, ve uzaklık, kol uzaklığı, kuvvetin uygulandığı noktada eksene olan uzaklıktır. Üstteki resimdeki tork <span class="math inline">\(\tau\)</span></p>
<p><span class="math display">\[
\tau = F \sin \phi = F d
\]</span></p>
<p>ile hesaplanır, ki <span class="math inline">\(d = r \sin\phi\)</span> olarak tanımladık.</p>
<p>Dikkat, tork türetilebilecek bir kavram değildir, bir tanımdır. Dönme merkezine uzaklık çarpı kuvvet bazı kavramları biraraya getirmesi açısından faydalı, bu sebeple kullanılıyor. Tork kuvvet ile karıştırılmamalı. Kuvvet lineer harekette değişiklik yaratır, kuvvet dönüşsel harekette de değişiklik yaratır, ama bu tür değişimde hem kuvvet hem de dönüş merkezine olan kol uzaklığı aynı oranda rol oynar. Torkun birimi kuvvet çarpı uzunluk, yani Newton metredir. Diğer yandan yapılan iş (work) ve torkun birimleri aynıdır, ama bu iki kavram da birbirinden farklı.</p>
<p>Tork <span class="math inline">\(\vec{\tau}\)</span> üç boyutta</p>
<p><span class="math display">\[
\vec{\tau} = \vec{r} \times \vec{F}
\]</span></p>
<p>olarak hesaplanabilir, bu durumda <span class="math inline">\(\vec{\tau}\)</span> vektörünün büyüklüğü hesaplanan tork olacaktır [4]. Çapraz çarpımdan biliyoruz ki</p>
<p><span class="math display">\[
|\tau| = | \vec{r} \times \vec{F} | = r F \sin\theta
\]</span></p>
<div class="figure">
<img src="phy_005_basics_02_04.jpg" />

</div>
<p>Örnek</p>
<p>Çocuk parklarında tahtıravallı vardır, diyelim bir uçta şişman bir çocuk biniyor, 10 Newton güç uyguluyor. Diğer yanda daha zayıf çocuk, o 5 Newton güç uyguluyor. Bu tahtıravallı hala dengede durabilir, eğer dönme noktasına şişman çocuk 1 metre, diğeri 2 metre uzakta oturuyorlarsa. Niye? Çünkü bu durumda iki tarafın uyguladığı tork birbirine eşit olacaktır.</p>
<div class="figure">
<img src="phy_005_basics_02_07.jpg" />

</div>
<p>Şimdi kavramsal konulara birazdan daha yakından bakalım. Kavramsal olarak niye üstteki vida sıkma yöntemlerinden en alttaki (üçüncü) en kolay olanı? Bunu anlamak için alttaki şekle bakalım,</p>
<div class="figure">
<img src="phy_005_basics_02_13.jpg" />

</div>
<p>Görüldüğü gibi bize gereken vidadaki dönme için gereken bir <span class="math inline">\(\theta\)</span> var diyelim, bu <span class="math inline">\(\theta\)</span> açısı 1'inci noktada az bir mesafe 2'inci noktada daha fazla ile bir çembersel mesafeye sebep oluyor. Birinci mesafeyi daha fazla bir kuvvet ile (<span class="math inline">\(F_1 &gt; F_2\)</span>) aşmak lazım, aynı kuvvetin uygulandığı noktayı, mesafeyi arttırarak bir anlamda dış çembersel mesafeyi kuvvet ile değiş tokuş etmiş oluyoruz. Bu mekanizmanın nasıl işlediğini anlamak istiyoruz.</p>
<p>Vidanın kendi etrafındaki en ufak çemberi düşünelim, o çemberin bir <span class="math inline">\(s\)</span> parçası kadar dönmesi lazım, ve vidanın <span class="math inline">\(F\)</span> kuvveti ile dönmeye direndiğini düşünelim, o zaman yapılması gereken iş <span class="math inline">\(F \cdot s\)</span>. Bu demektir ki o işi daha büyük bir çember üzerinden yaparsak, <span class="math inline">\(s\)</span> büyüyeceği için <span class="math inline">\(F\)</span>'nin küçülmesinde problem yoktur, çünkü aynı <span class="math inline">\(F \cdot s\)</span> değerine ulaşmak için bir değer büyüdüğünde diğeri küçülebilir.</p>
<p>Burada anahtar kelime &quot;yapılan iş'' ve aslında çember etrafında yapılan bildiğimiz lineer iş. Eğer anahtarı çevirirken çember etrafında katedilen ufak lineer mesafeleri entegre etsek (kuvvet ile çarpıp toplasak) elde edilecek iş hesabından bahsediyoruz. Dönme kavramı sihirli farklı bir dünyada yaşamıyor, biz hala lineer bir iş yapıyoruz, kuvvet ile direk bir şeyi itiyoruz ya da çekiyoruz. Vida, anahtar kolu ile bu iş dönüşsel bir aksiyona çevriliyor.</p>
<p>Hesabı yapmak için önce çember uzunluğu kavramını görelim; iki boyutta tek düzlem üzerinde <span class="math inline">\(r\)</span> yarıçaplı <span class="math inline">\(\theta\)</span> açısı için katedilen ufak mesafe <span class="math inline">\(s\)</span> tanıdık <span class="math inline">\(s = \theta r\)</span> formülü ile hesaplanabiliyor.</p>
<div class="figure">
<img src="phy_005_basics_02_06.jpg" />

</div>
<p>Eğer üç boyutta hesap yapmak isteseydik, bu uzayda herhangi bir yöne doğru gösterebilecek bir <span class="math inline">\(\vec{r}\)</span> için ufak bir numara kullanabiliriz, <span class="math inline">\(\theta\)</span>'yi sayfadan bize doğru gösteren <span class="math inline">\(\vec{r}\)</span>'ye dik olan bir vektör olarak düşünelim, vektör büyüklüğü eski skalar <span class="math inline">\(\theta\)</span>'nin büyüklüğüne tekabül edecek, <span class="math inline">\(\vec{s}\)</span> hesabı için çapraz çarpım kullanırız,</p>
<p><span class="math display">\[
\vec{s} = \vec{\theta} \times \vec{r}
\qquad (1)
\]</span></p>
<p>Bu kullanımın iki boyut üzerinde hala geçerli olduğunu doğrulayabiliriz, [7]'de gördük ki</p>
<p><span class="math display">\[
|A \times B| = |A||B|\sin\phi
\]</span></p>
<p>ki <span class="math inline">\(\phi\)</span> iki vektör arasındaki açıdır. Buradaki kullanımda <span class="math inline">\(\vec{\theta}\)</span> ve <span class="math inline">\(\vec{r}\)</span> dik, o zaman <span class="math inline">\(\phi=90\)</span>,</p>
<div class="figure">
<img src="phy_005_basics_02_05.jpg" />

</div>
<p><span class="math display">\[
|\vec{s}| = |\vec{\theta}| |\vec{r}| \sin(90) \implies s = \theta \cdot r
\]</span></p>
<p>Bir önceki hesaba gelmiş olduk. Fakat çapraz çarpım formunun iyi tarafı üç boyutta kullanılabilmesi.</p>
<p>Şimdi üstteki hesabı ufak <span class="math inline">\(\mathrm{d} \vec{s}\)</span>'ler için yapıp onları yapılan işi gezdiği çember parçası için entegre edeceğiz, ve bu hesabın bize tork hesabına götürdüğünü göreceğiz. (1) formülünün sonsuz ufak formunu türetelim,</p>
<p><span class="math display">\[
\mathrm{d} \vec{s} =
\mathrm{d} (\vec{\theta} \times \vec{r} ) =
\mathrm{d} \theta \times \vec{r} + \mathrm{d} \vec{r} \times \vec{\theta} =
\mathrm{d} \theta \times \vec{r}
\]</span></p>
<p>Basitleştirme mümkün oldu çünkü <span class="math inline">\(\mathrm{d} \vec{r} = 0\)</span>, bu mantıklı onun zamana göre değişimi sözkonusu değil. Kuvveti uygularken somun anahtarını nereden tuttuğumuzu değiştirmiyoruz. Toplam yapılan iş için bahsettiğimiz entegrasyonu yapalım, kuvvet çarpı mesafe, yani <span class="math inline">\(\mathrm{d} \vec{s}\)</span>, ve bunu tüm <span class="math inline">\(\mathrm{d} \vec{s}\)</span>'ler için topluyoruz,</p>
<p><span class="math display">\[
W = \int \vec{F} \cdot \mathrm{d} \vec{s} =
\int \vec{F} \cdot (\mathrm{d} \vec{\theta} \times \vec{r}) =
\int \mathrm{d} \vec{\theta} \cdot (\vec{r}  \times \vec{F}) 
\]</span></p>
<p>Son geçişi yapmak mümkün oldu çünkü bilinen bir eşitliğe göre <span class="math inline">\(\vec{a} \cdot (\vec{b} \times \vec{c}) = \vec{b} \cdot (\vec{c} \times \vec{a})\)</span></p>
<p>Son formülde bir <span class="math inline">\(\vec{r} \times \vec{F}\)</span> büyüklüğü var, bu tork hesabıdır! O zaman</p>
<p><span class="math display">\[
W = \int  \vec{\tau} \cdot \mathrm{d} \vec{\theta}
\]</span></p>
<p>diyebiliriz [4]. Yani bir kol çevirmekle yapılan toplam iş o işin gezdiği açı boyunca uygulanan torkların toplamına eşittir. Tork ise kol uzunluğu ile direk bağlantılı olduğu için daha büyük <span class="math inline">\(\vec{r}\)</span> daha fazla yapılan iş demek olacaktır!</p>
<p>Not: Bazı kaynaklarda, mesela yapısal mekanik (structural mechanics) alanında, uzaklık çarpı kuvvet büyüklüğü &quot;moment'' olarak ta geçiyor olabilir.</p>
<p>Açısal Hız (Angular Velocity)</p>
<p>Bir katı gövdenin herhangi bir eksen üzerinde döndüğünü düşünelim. Bu kütlenin bizim önceden sabitlediğimiz bir eksen sistemi olabilir, ama o eksenin herhangi bir kolu etrafında olması şart değil bu dönmenin, herhangi bir eksen.</p>
<div class="figure">
<img src="phy_005_basics_02_14.jpg" />

</div>
<p>Üstteki resimde [8, sf. 920] eksen <span class="math inline">\(\bar{w}\)</span> vektörü etrafında olarak gösterildi, ve açısal hızın büyüklüğü ise <span class="math inline">\(\bar{w}\)</span> vektörünün büyüklüğüne eşit, yani <span class="math inline">\(|\bar{w}|\)</span>. Açısal hız en basit halde alttaki şekilde hareketle anlaşılabilir, <span class="math inline">\(\theta\)</span> açısının katettiği çembersel mesafe <span class="math inline">\(r\theta\)</span>'dir, eğer zamansal <span class="math inline">\(\theta(t)\)</span> biliniyorsa, <span class="math inline">\(\omega = \dot{\theta}\)</span> bize açısal hızı, ve <span class="math inline">\(v = r\omega\)</span> ise teğetsel hız <span class="math inline">\(v\)</span>'yi verir.</p>
<div class="figure">
<img src="phy_005_basics_02_15.jpg" />

</div>
<p>Üç boyutlu ortamda <span class="math inline">\(v\)</span> ve <span class="math inline">\(r\)</span> iki üstteki resimde görüldüğü üzere birer vektör olur, bu durumda açısal hız <span class="math inline">\(v\)</span>'yi, daha doğrusu <span class="math inline">\(\bar{v}\)</span> vektörünü hesaplamanın bir diğer yolu,</p>
<p><span class="math display">\[
\bar{v} = \bar{\omega} \times \bar{r}
\]</span></p>
<p>çapraz çarpımıdır. Bu nasıl oldu? Yine iki üstteki resme bakarsak hız için önce bize yarıçap lazım, semboller karışmasın artık yarıçap <span class="math inline">\(r\)</span> değil, <span class="math inline">\(\bar{r}\)</span> vektörü direk parçacığın yerine işaret ediyor, yarıçap <span class="math inline">\(BP\)</span> çizgisi. O çizginin uzunluğu [6, sf. 10] (<span class="math inline">\(r\)</span> değerini <span class="math inline">\(\bar{r}\)</span>'nin uzunluğu olarak alalım) şu formül değil mi? <span class="math inline">\(r\sin\phi\)</span>. Evet. O zaman <span class="math inline">\(\omega\)</span> açısal hızı ile çarparsak, açısal hız vektörü büyüklüğünü</p>
<p><span class="math display">\[
|\bar{v}| = r \sin\phi \omega
\]</span></p>
<p>elde edebiliriz. Bu bir büyüklük tabii, hala vektörsel değil. Peki bu büyüklüğü bir vektöre nasıl çeviririz? Açısal hızın yönünü birim vektör olarak kullansak? Evet, bu yönün her zaman <span class="math inline">\(\bar{r}\)</span> ve <span class="math inline">\(\bar{\omega}\)</span> vektörlerinin oluşturduğu düzleme dik olacağını biliyoruz, bu bize çapraz çarpım işlemini hatırlatmalı, o zaman</p>
<p><span class="math display">\[
\bar{v} = r \sin\phi \omega
\left( \frac{\bar{\omega} \times \bar{r}}{| \bar{\omega} \times \bar{r} |}  \right)
\]</span></p>
<p>Daha basitleştirme yapmak mümkün, [7]'den hatırlarsak, <span class="math inline">\(|\bar{\omega} \times \bar{r} | = \omega r \sin\phi\)</span>, üstte yerine koyarsak,</p>
<p><span class="math display">\[
 = r \sin\phi \omega
\left( \frac{\bar{\omega} \times \bar{r}}{\omega r \sin\phi}  \right)
\]</span></p>
<p><span class="math display">\[
 = \bar{\omega} \times \vec{r}
\]</span></p>
<p>Peki <span class="math inline">\(\bar{\omega} \times \vec{r}\)</span> formülünden <span class="math inline">\(\vec{\omega}\)</span>'yi geri elde etmek mümkün mü?</p>
<div class="figure">
<img src="phy_005_basics_02_16.jpg" />

</div>
<p>Üstteki resme uygun durumlar için, <span class="math inline">\(\bar{\omega}\)</span> parçacık <span class="math inline">\(\vec{r}\)</span>'sinin oluşturduğu çemberin düzleminden yukarı çıkıyor,</p>
<p><span class="math display">\[ \bar{v} = \bar{\omega} \times \vec{r}
\]</span></p>
<p>İki tarafı soldan <span class="math inline">\(\bar{r}\)</span> ile çapraz çarpalım,</p>
<p><span class="math display">\[
\bar{r} \times \bar{v} = \bar{r} \times (\bar{\omega} \times \vec{r})
\]</span></p>
<p>Sağ taraf üzerinde &quot;BAC-CAB açılımı'' denen tekniği uygulayabiliriz [11]</p>
<p>Buna göre [9]</p>
<p><span class="math display">\[
= \bar{\omega} (\bar{r} \cdot \bar{r}) - \bar{r}(\bar{r} \cdot \bar{\omega})
\]</span></p>
<p><span class="math inline">\(\bar{r}\)</span> ve <span class="math inline">\(\bar{\omega}\)</span> birbirine dik olduğuna göre noktasal çarpımları sıfırdır. <span class="math inline">\(|\bar{r}|^2 = \bar{r} \cdot \bar{r}\)</span>, o zaman</p>
<p><span class="math display">\[
\bar{r} \times \bar{v}  = \bar{\omega} |\vec{r}|^2
\]</span></p>
<p><span class="math display">\[
\bar{\omega}  = \frac{\bar{r} \times \bar{v}}{|\vec{r}|^2} 
\]</span></p>
<p>Açısal Momentum</p>
<p>Bir parçacığın açısal momentumu onun lineer momentumuna benzer şekilde hesaplanır, lineer durumda <span class="math inline">\(m \vec{v}\)</span> hesabını yapıyoruz. Açısal durumda kütle <span class="math inline">\(m\)</span> yerine dönme direnci <span class="math inline">\(I\)</span> kullanılacaktır, hız ise açısal hız <span class="math inline">\(\vec{\omega}\)</span> olacaktır. Açısal momentum <span class="math inline">\(\vec{L}\)</span>,</p>
<p><span class="math display">\[
\vec{L} = I \vec{\omega}
\]</span></p>
<p><span class="math inline">\(\vec{L}\)</span> ve <span class="math inline">\(\vec{\omega}\)</span>'nin aynı yöne işaret ettiğine dikkat. Bir parçacık için <span class="math inline">\(I = r^2 m\)</span> olur, <span class="math inline">\(\vec{\omega} = (\vec{r} \times \vec{v}) / r^2\)</span> biraz önce gördüğümüz gibi. O zaman</p>
<p><span class="math display">\[
L = (r^2 m) \left( \frac{\vec{r} \times \vec{v}}{r^2}  \right)
\]</span></p>
<p><span class="math display">\[
= m (\vec{r} \times \vec{v})
\]</span></p>
<p><span class="math display">\[
 = \vec{r} \times m\vec{v}
\]</span></p>
<p><span class="math inline">\(m\vec{v}\)</span> ifadesi cogunlukla <span class="math inline">\(\vec{p}\)</span> ile gosterilir [5], yani</p>
<p><span class="math display">\[
L = \vec{r} \times \vec{p}
\]</span></p>
<p>Aynen momentumun zamansal türevinin bir lineer kuvvet sonucunu vermesi gibi açısal momentumun zamansal türevi tork olacaktır [10, sf. 90]. Vektör işaretini yazmadan,</p>
<p><span class="math display">\[
\dot{L} = \frac{\mathrm{d} }{\mathrm{d} t} (r \times p)  =
(\dot{r} \times p) + (r \times \dot{p})
\]</span></p>
<p>Bir numara yapalım, hızı <span class="math inline">\(v = \frac{\mathrm{d} r}{\mathrm{d} t} = \dot{r}\)</span> olarak ta gösterebiliriz, çünkü <span class="math inline">\(r\)</span>'nin zamansal değişimi hızdır, bu durumda üstte eşitliğin sağ tarafındaki <span class="math inline">\(p\)</span> yerine <span class="math inline">\(m\dot{r}\)</span> koyabiliriz, ve bakıyoruz ki <span class="math inline">\(\dot{r}\)</span> ile <span class="math inline">\(m\dot{r}\)</span> gibi iki paralel vektörün çapraz çarpımını alıyoruz, bu tür bir çarpım sıfıra eşittir, iptal olur. Ayrıca <span class="math inline">\(\dot{p}\)</span> yerine parçacık üstüne etki eden tüm kuvvetleri alırsak, <span class="math inline">\(F\)</span> diyelim, yeni denklem,</p>
<p><span class="math display">\[
\dot{L} = T = r \times F
\]</span></p>
<p>olacaktır. <span class="math inline">\(T\)</span> parçacığa etki eden net tork olarak isimlendirilebilir.</p>
<p>Soru</p>
<p>Ufak bir yapışkan topun <span class="math inline">\(xy\)</span> düzleminde dönebilen, başta hareketsiz bir plağa <span class="math inline">\(v\)</span> hızında fırlatıldığını düşünelim [10, sf. 96], plak okuyucuya doğru çıkan <span class="math inline">\(z\)</span> düzlemi etrafında dönüyor olacak, dönüşte hiçbir sürtünme yok, bu durumda çarpmadan ortaya çıkan momentum muhafaza edilecek. Çarpma sonrası top ve plak beraber dönecekler, bu dönüş hızı <span class="math inline">\(\omega\)</span>'yi bulun.</p>
<div class="figure">
<img src="phy_005_basics_02_17.jpg" />

</div>
<p>Cevap</p>
<p>Çarpma öncesi plağın sıfır momentumu var, topun ise <span class="math inline">\(l = r \times p\)</span>. Burada <span class="math inline">\(r\)</span> orijine <span class="math inline">\(O\)</span>'ya göre tam çarpışma noktasına olan uzaklık, o nokta yeşille işaretli, ve <span class="math inline">\(b\)</span>. İki boyutta baktığımız için vektörelden skalar forma geçebiliriz, o zaman <span class="math inline">\(r \times p = r (mv) \sin \theta = m v b\)</span>.</p>
<p>Çarpışma sonrası top plağa yapışmış halde, ağırlık artmış olacak, transfer edilen momentum her iki kütleyi hesaba katılacak şekilde alınmalı, ve açısal hızı onun üzerinden hesaplıyoruz, <span class="math inline">\(L = I \omega\)</span> formülünü hatırlayalım, <span class="math inline">\(L\)</span> transfer edildi onu biliyoruz, <span class="math inline">\(I\)</span> hesabında top için <span class="math inline">\(mR^2\)</span>, plak için <span class="math inline">\(\frac{1}{2} M R^2\)</span>, toplam <span class="math inline">\(I = (m+M/2) R^2\)</span>, demek ki</p>
<p><span class="math display">\[
m v b = (m + M/2) R^2 \omega
\]</span></p>
<p>Yer değiştirince</p>
<p><span class="math display">\[
\omega = \frac{m}{m + M/2} \cdot \frac{vb}{R^2}
\]</span></p>
<p>Kaynaklar</p>
<p>[1] Resnick, <em>Fundamentals of Physics, 8th Ed</em></p>
<p>[2] Heuvel, <em>Pool Hall Lessons: Fast, Accurate Collision Detection Between Circles or Spheres</em>, <a href="https://www.gamasutra.com/view/feature/131424/pool_hall_lessons_fast_accurate_.php?print=1" class="uri">https://www.gamasutra.com/view/feature/131424/pool_hall_lessons_fast_accurate_.php?print=1</a></p>
<p>[3] Wikipedia, <em>Elastic collision</em>, <a href="https://en.wikipedia.org/wiki/Elastic_collision" class="uri">https://en.wikipedia.org/wiki/Elastic_collision</a></p>
<p>[4] Clark, <em>Physics 121, General Physics I, Muhlenberg College</em>, <a href="https://phys.libretexts.org/Courses/Muhlenberg_College/MC%3A_Physics_121_-_General_Physics_I">https://phys.libretexts.org/Courses/Muhlenberg_College/MC%3A_Physics_121_-_General_Physics_I</a></p>
<p>[5] Wikipedia, <em>Angular Momentum</em> <a href="https://en.wikipedia.org/wiki/Angular_momentum" class="uri">https://en.wikipedia.org/wiki/Angular_momentum</a></p>
<p>[6] Schaub, <em>Analytical Mechanics of Space Systems</em></p>
<p>[7] Bayramlı, <em>Cok Degiskenli Calculus, Ders 2</em></p>
<p>[8] Beer, <em>Vector Mechanics for Engnineers</em></p>
<p>[9] Stackexchange, <a href="https://physics.stackexchange.com/questions/292822/how-to-derive-the-formula-for-angular-velocity-in-three-dimensions" class="uri">https://physics.stackexchange.com/questions/292822/how-to-derive-the-formula-for-angular-velocity-in-three-dimensions</a></p>
<p>[10] Taylor, <em>Classical Mechanics</em></p>
<p>[11] Bayramlı, <em>Cok Degiskenli Calculus, Ders 3</em></p>
</body>
</html>
