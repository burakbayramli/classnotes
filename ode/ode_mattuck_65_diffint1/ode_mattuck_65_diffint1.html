<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Türevler ve Entegraller</title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
</head>
<body>
<div id="header">
</div>
<h1 id="türevler-ve-entegraller">Türevler ve Entegraller</h1>
<p>Türev ve entegral kavramlarını teorik olarak nasıl açıklarız? Her iki kavram da modern matematikte artık limitler üzerinden temsil ediliyor.</p>
<p>Türev</p>
<p>Geometrik olarak bakarsak, bir <span class="math inline">\(f(x)\)</span> fonksiyonu var diyelim, bu fonksiyona <span class="math inline">\(P\)</span> noktasında teğet olan sekant çizgisi olsun [1],</p>
<div class="figure">
<img src="ode_mattuck_65_diffint1_01.jpg" />

</div>
<p>Bu çizgi üzerinde iki nokta seçelim, <span class="math inline">\(P,Q\)</span>'ya tekabül eden x ekseni üzerinde biri <span class="math inline">\(x_0\)</span>'da diğeri <span class="math inline">\(x_0 + \Delta x\)</span> üzerinde. Bu bölgeye yakından bakarsak,</p>
<div class="figure">
<img src="ode_mattuck_65_diffint1_02.jpg" />

</div>
<p><span class="math inline">\(f&#39;(x_0)\)</span>'nin, yani <span class="math inline">\(x_0\)</span> noktasında <span class="math inline">\(f\)</span>'nin türevinin limitler üzerinden tanımı şöyledir,</p>
<p><span class="math display">\[
\lim_{\Delta x \to 0} \frac{\Delta f}{\Delta x} =
\lim_{\Delta x \to 0} \frac{f(x_0 + \Delta x) - f(x_0)}{\Delta x} =
f&#39;(x_0)
\]</span></p>
<p>Giriş seviyesinde Calculus'tan bilinen üsteli bir azaltıp çarpım haline getirme tekniğini hatırlarsak, mesela <span class="math inline">\(f(x) = x^2\)</span> ise <span class="math inline">\(f&#39;(x) = 2x\)</span> gibi, bu tekniği limitler ile türetebiliriz. Genel bir <span class="math inline">\(x^n\)</span> için türetelim, aradığımız oran şudur,</p>
<p><span class="math display">\[
\frac{\Delta f}{\Delta x} = \frac{(x_0-\Delta x)^n - x_0^n}{\Delta x}
\qquad (1)
\]</span></p>
<p>Son ifadede <span class="math inline">\(x_0\)</span> yerine <span class="math inline">\(x\)</span> kullandık, notasyonu basitleştirmek için. Devam edelim, <span class="math inline">\((x+\Delta x)^n\)</span> nedir? Genel bir <span class="math inline">\((p + q)^n\)</span> için düşünürsek,</p>
<p><span class="math display">\[
(p+q)^2 = p^2 + 2pq + q^2
\]</span></p>
<p><span class="math display">\[
(p+q)^3 = p^3 + 3 p^2 q + 3pq^2 + q^3
\]</span></p>
<p><span class="math display">\[
(p+q)^4 = p^4 + 4p^3 q + 6p^2 q^2 + 4p q^3 + q^4
\]</span></p>
<p>gibi devam edecektir.. Nihai formül için Binom Teorisi konusuna bakılabilir [3]. Fakat eldeki formüllerde bile bir kalıp farkedebiliyoruz, bu kalıp</p>
<p><span class="math display">\[
(p+q)^n = p^n + n p^{n-1} q + O(q^2) + q^n
\]</span></p>
<p>olarak ifade edilebilir. <span class="math inline">\(O(q^2)\)</span> olarak gösterilen &quot;<span class="math inline">\(q^2\)</span> ve üstü derecesini içeren terimlerin toplamı'' notasyonudur. Bu tür bir gruplamak yapmak bize limit alırken faydalı olacak. Problemimize uygularsak,</p>
<p><span class="math display">\[
(x+\Delta x)^n = x^n + n (\Delta x)x^{n-1} + O(\Delta x^2)
\]</span></p>
<p>Bu ifadeyi (1) içine koyalım,</p>
<p><span class="math display">\[
\frac{\Delta f}{\Delta x} =
\frac{x^n + n (\Delta x)x^{n-1} + O(\Delta x^2) - x^n}{\Delta x}
\]</span></p>
<p><span class="math inline">\(x^n\)</span>'ler iptal olacaktır, <span class="math inline">\(\Delta x\)</span> ile böldükten sonra</p>
<p><span class="math display">\[
= n x^{n-1} + O(\Delta x) - \frac{x^n}{\Delta x}
\]</span></p>
<p>Üstteki ifadenin limitini alınca <span class="math inline">\(\Delta x\)</span> içeren ifadeler yokolur,</p>
<p><span class="math display">\[
\lim_{\Delta x \to 0} \frac{\Delta f}{\Delta x} =
n x^{n-1}
\]</span></p>
<p>Yani</p>
<p><span class="math display">\[
\frac{\mathrm{d} }{\mathrm{d} x} x^n = n x^{n-1}
\]</span></p>
<p>Her türlü fonksiyon için limit yaklaşımı kullanılabilir, mesela <span class="math inline">\(\sin(x)\)</span> örneğine bakalım.</p>
<p>Türev: <span class="math inline">\(\sin(x)\)</span></p>
<p>[4, sf. 66]. Sinüs fonksiyonunun türevi derken aslında kastedilen şudur,</p>
<p><span class="math display">\[ \lim_{h \to 0} \frac{sin(x+h) - sin(x)}{h} \]</span></p>
<p>Trigonometrik eşitliklerden bildiğimize göre,</p>
<p><span class="math display">\[ sin(a+b) = \sin a \cos b + \cos a \sin b \]</span></p>
<p>Bu eşitliği iki üstteki fonksiyonu açmak için kullanalım,</p>
<p><span class="math display">\[ \lim_{h \to 0} \frac{\sin x \cos h + \cos x \sin h - \sin x }{h} \]</span></p>
<p><span class="math display">\[ = \lim_{h \to 0} \sin x \bigg( \frac{\cos h - 1}{h} \bigg) + \cos x \bigg( \frac{\sin h}{h} \bigg) \]</span></p>
<p>Pür trigonometri ve cebir bizi buraya getirdi; bundan sonrası limitler ve Calculus. Şu soruyu soralım, <span class="math inline">\(h \to 0\)</span> iken üstteki formüllere ne olur?</p>
<p>Limit: <span class="math inline">\(\sin h / h\)</span></p>
<p>Önce <span class="math inline">\(\sin h / h\)</span>'e bakalım. Ufak <span class="math inline">\(h\)</span> değerleri için</p>
<p><span class="math display">\[ \sin h &lt; h, \qquad \tan h &gt; h \]</span></p>
<p>eşitsizliklerinin doğru olduğunu biliyoruz. Ya da</p>
<p><span class="math display">\[ \frac{\sin h}{h} &lt; 1, \qquad  \frac{\sin h}{\cos h} &gt; h \]</span></p>
<p>İkinci eşitsizliği biraz değiştirelim,</p>
<p><span class="math display">\[ \frac{\sin h}{h} &lt; 1, \qquad  \frac{\sin h}{h} &gt; \cos h \]</span></p>
<p>Şimdi bu eşitsizlikleri ispatlayalım. 1. eşitsizliğin ispatı için alttaki figür yeterli,</p>
<div class="figure">
<img src="ode_mattuck_93_diff_01.png" />

</div>
<p>İki nokta arasındaki en kısa mesafe düz çizgi olduğuna göre <span class="math inline">\(2h &lt; 2\sin h\)</span> olmalı, yani <span class="math inline">\(\sin h &lt; h\)</span>, ya da <span class="math inline">\(\sin h / h &lt; 1\)</span>.</p>
<p>2'inci eşitsizliğin ispatı için alan hesabını kullanacağız.</p>
<div class="figure">
<img src="ode_mattuck_93_diff_02.png" />

</div>
<p>Üstteki figürdeki üçgenin alanı <span class="math inline">\(\tan h \cdot 1 / 2\)</span>'dir, değil mi, çünkü üçgen alanı iki kenarın çarpımının iki ile bölümüne eşittir, kenarın büyüklüğü <span class="math inline">\(\tan h\)</span>, bunu temel trigonometriden biliyoruz, diğer kenar ise 1. Gri alan ise dairenin bir parçası, onun <span class="math inline">\(h/2\pi\)</span>'lik oranında bir parçası daha doğrusu, ve o parçanın alanı alanı <span class="math inline">\(h/2\pi \cdot \pi r^2\)</span>, <span class="math inline">\(\pi r^2\)</span> tüm alanı temsil eder, <span class="math inline">\(r=1\)</span> olduğuna göre sonuç <span class="math inline">\(1/2 h\)</span>. Eh, dairenin parçası olan alan onu kapsayan üçgenden daha küçük olduğuna göre <span class="math inline">\(1/2 h &lt; 1/2 \tan h\)</span>, yani <span class="math inline">\(h &lt; \tan h\)</span>. İspat tamam.</p>
<p>Şimdi <span class="math inline">\(h \to 0\)</span> iken ne olur? Formüllere tekrar bakalım,</p>
<p><span class="math display">\[ \frac{\sin h}{h} &lt; 1, \qquad  \frac{\sin h}{h} &gt; \cos h \]</span></p>
<p>Bu durumda <span class="math inline">\(\cos h\)</span> zaten 1'e yaklaşıyordu (çünkü <span class="math inline">\(\cos 0 = 1\)</span>), yani <span class="math inline">\(\sin h / h\)</span> hem 1'den küçük olmak hem de 1' yaklaşmak arasında &quot;sıkışacak (squeezed)''. O zaman limite giderken bu değer 1'e yaklaşmalıdır.</p>
<p>Limit: <span class="math inline">\((\cos h -1) / h\)</span> Sıfıra Gider</p>
<p>Bu ispat için <span class="math inline">\((\sin h)^2 + (\cos h)^2 = 1\)</span>'den faydalanacağız.</p>
<p><span class="math inline">\(\sin h &lt; h\)</span> olduğunu artık biliyoruz, onu üstteki formüle koyalım,</p>
<p><span class="math display">\[ (\sin h)^2 = 1 -  (\cos h)^2\]</span></p>
<p><span class="math display">\[ h^2 &gt; 1 -  (\cos h)^2\]</span></p>
<p>Üstteki ifadelerin hepsinin pozitif olduğuna dikkat, çünkü <span class="math inline">\(h^2\)</span> bir kare işlemi, ayrıca <span class="math inline">\(\cos h\)</span> <span class="math inline">\(h\)</span> sıfıra &quot;yaklaşırken'' 1'e yaklaşır, o zaman <span class="math inline">\(1-\cos h\)</span> her zaman sıfırdan büyük olur. Bunu ekleyelim, bir de ufak açılım yapalım,</p>
<p><span class="math display">\[ 0 &gt; h^2 &gt; (1 + \cos h)(1 - \cos h)\]</span></p>
<p>Şimdi tüm terimleri önce <span class="math inline">\(h\)</span> sonra <span class="math inline">\(1+\cos h\)</span> ile bölersek,</p>
<p><span class="math display">\[ 0 &lt; \frac{1 + \cos h}{h} &lt;  \frac{h}{1+\cos h} \]</span></p>
<p>Yine arada sıkışmışlık argümanını kullanacağız, <span class="math inline">\(h \to 0\)</span> iken en sağdaki formül sıfıra gider, ve ortadaki formül 0 ile 0'a gitmek arasında sıkışır. Demek ki ortadaki ifade de sıfıra gider.</p>
<p>Şimdi ana ifadeye dönelim. <span class="math inline">\(h\)</span> sıfıra giderken <span class="math inline">\(\sin h/h\)</span> 1'e gidiyor, <span class="math inline">\((\cos h-1)/h\)</span> ise sıfıra gidiyor, o zaman üstteki formülde geriye tek kalan <span class="math inline">\(\cos x\)</span> ifadesidir.</p>
<p><span class="math display">\[ \lim_{h \to 0}  
\sin x \bigg( \cancelto{0}{\frac{\cos h - 1}{h}} \bigg) + 
\cos x \bigg( \cancelto{1}{\frac{\sin h}{h}} \bigg)
\]</span></p>
<p><span class="math display">\[ = cos(x) \]</span></p>
<p>Böylece <span class="math inline">\(\sin x\)</span>'in türevinin <span class="math inline">\(\cos x\)</span> olduğunu ispatlamış olduk.</p>
<p>Entegral</p>
<p>Bir eğrinin altındaki alanı entegral ile hesaplıyoruz. Modern matematikte entegralin formel tanımı da limit kavramı üzerinden yapılıyor. İki nokta <span class="math inline">\(a,b\)</span> arasındaki bir eğrinin altında kalan alan</p>
<div class="figure">
<img src="ode_mattuck_65_diffint1_03.jpg" />

</div>
<p>olsun. Bu alanın hesabı için ayrıksal bir hesapla başlıyoruz, alanı <span class="math inline">\(n-1\)</span> tane dikdörtgen şerite bölüyoruz,</p>
<div class="figure">
<img src="ode_mattuck_65_diffint1_04.jpg" />

</div>
<p>Dikdörtgenler <span class="math inline">\(x_0,x_1,..,x_n\)</span> noktalarını baz alıyor, her aralık içinde herhangi bir <span class="math inline">\(\xi_i\)</span> seçerek bu değere tekabül eden <span class="math inline">\(f(\xi_i)\)</span> ile her dikdörgenin alanı hesaplanıyor [2, sf. 124]. Tum dikdortgenleri toplarsak,</p>
<p><span class="math display">\[
F_n = f(\xi_1)(x_1 - x_0) + f(\xi_2)(x_2 - x_1) + .. + f(\xi_n)(x_n - x_{n-1})
\]</span></p>
<p><span class="math inline">\(\Delta x_i = x_i - x_{i-1}\)</span> diyelim,</p>
<p><span class="math display">\[
F_n = f(\xi_1)\Delta x_1 + f(\xi_2)\Delta x_2 + .. + f(\xi_n)\Delta x_n
\]</span></p>
<p>Toplam sembolu kullanarak</p>
<p><span class="math display">\[
F_n = \sum _{i=1}^{n} f(\xi_i) (x_i - x_{i-1}) 
\]</span></p>
<p>Ya da</p>
<p><span class="math display">\[
F_n = \sum _{i=1}^{n} f(\xi_i) \Delta x_i
\]</span></p>
<p>Entegralin formel tanımı üstteki toplam üzerinden,</p>
<p><span class="math display">\[
\int _{a}^{b} f(x) \mathrm{d} x = \lim_{n \to \infty} F_n
\]</span></p>
<p>Entegralin &quot;türevin tersi olduğu'' bilgisinden bugün standart matematik bilgisi <span class="math inline">\(x^2\)</span> entegralinin türevde yapılan üstel azaltmanın tersini yapacağını içerir, azaltmak yerine çoğaltırız, <span class="math inline">\(x^2\)</span> için <span class="math inline">\(x^3 + C\)</span> elde ederiz (tanımsız -indefinite- entegral için <span class="math inline">\(C\)</span> sabiti eklenir çünkü türev sırasında yokolması mümkün olabilecek bir sayıdır bu, tanımlı entegral için şart değil), fakat bu ilişkiyi bilmeseydik hala formel tanım üzerinden bu kurala erisebilirdik.</p>
<p>Eşit aralıklara bölelim büyüklükleri <span class="math inline">\(h = (b-a)/n\)</span> olsun. Toplam</p>
<p><span class="math display">\[
F_n = (a+h)^2 h + (a+2h)^2 h + ... + (a+nh)^2 h
\]</span></p>
<p>olarak gösterilir, cebirsel işlemleri yaparsak,</p>
<p><span class="math display">\[
= na^2 h + 2ah^2 (1+2+..+n) + h^3 (1^2+2^2+...+n^2)
\]</span></p>
<p><span class="math display">\[
= na^2h + n(n+1)ah^2 + \frac{1}{6} (n(n+1)(2n+1))h^3
\]</span></p>
<p><span class="math display">\[
= a^2 (b-a) + (1+\frac{1}{n})a (b-a)^2 +
  \frac{1}{6} (1+\frac{1}{n})(2+\frac{1}{n})(b-a)^3
\]</span></p>
<p><span class="math inline">\(\lim_{n\to\infty} 1/n = 0\)</span> olduğu için</p>
<p><span class="math display">\[
\lim_{n\to\infty} F_n = a^2(b-a) + a(b-a)^2 + \frac{1}{3} (b-a)^3 
\]</span></p>
<p><span class="math display">\[
= \frac{1}{3} (b^3 - a^3)
\]</span></p>
<p>Aradığımız sonuca eriştik.</p>
<p>Bir diğer örnek <span class="math inline">\(f(x) = x\)</span>, yani 45 dereceli çizginin altındaki alan hesabı, <span class="math inline">\(I = \int_{0}^{b} x \mathrm{d} x\)</span>.</p>
<div class="figure">
<img src="ode_mattuck_94_int_01.png" />

</div>
<p>Her parca esit genislikte, <span class="math inline">\(n\)</span> tane var, <span class="math inline">\(\Delta x = (b - 0) / n = b/n\)</span>, parcalar <span class="math inline">\(P = \left\{ 0, \frac{b}{n}, \frac{3b}{n}, ..., \frac{nb}{n} \right\}\)</span> her <span class="math inline">\(c_k = \frac{kb}{n}\)</span>. O zaman</p>
<p><span class="math display">\[ 
\sum_{k=1}^{n} f(c_k) \Delta x = \sum_{k=1}^{n} \frac{kb}{n} \cdot \frac{b}{n}
\]</span></p>
<p><span class="math inline">\(f(x) = x\)</span> olduğu için doğal olarak <span class="math inline">\(f(c_k)=c_k\)</span> diyebildik. Devam edelim,</p>
<p><span class="math display">\[ 
= \frac{kb^2}{n^2} = \frac{b^2}{n^2} \sum_{k=1}^{n} k
\]</span></p>
<p><span class="math inline">\(\sum_{k=1}^{n} k\)</span> ilginç bir toplam, aslında 1'den n'ye kadar tüm sayıları topla diyor, bu toplamın <span class="math inline">\(\frac{n(n+1)}{2}\)</span> olduğunu biliyoruz,</p>
<p><span class="math display">\[ 
= \frac{b^2}{n^2} \frac{n(n+1)}{2}
\]</span></p>
<p><span class="math display">\[ 
\frac{b^2}{2} (1 + \frac{1}{n})
\]</span></p>
<p><span class="math inline">\(n \to \infty\)</span> iken üstteki ifadenin <span class="math inline">\(b^2/2\)</span> limitine yaklaştığını biliyoruz, yani</p>
<p><span class="math display">\[ 
\int_{0}^{b} x \mathrm{d} x = \frac{b^2}{2}
\]</span></p>
<p>Calculus'un Temel Teorileri</p>
<p>Bu teoriler iki tane, biz ikincisi ile başlayalım [2]. Eğer</p>
<p><span class="math display">\[
F(x) = \int _{a}^{x} f(t)\mathrm{d} t 
\]</span></p>
<p>ise ve <span class="math inline">\(f(t)\)</span> sürekli ise, o zaman</p>
<p><span class="math display">\[
F&#39;(x) = f(x)
\]</span></p>
<p>demektir.</p>
<p>İspat için geometrik yaklaşımı kullanacağız. Entegralin alan hesabı olduğundan hareket edelim, <span class="math inline">\(F(x)\)</span> eğri altında <span class="math inline">\(a,b\)</span> arasında kalan alandır. Şimdi bu alanın sınırları dışına <span class="math inline">\(\Delta x\)</span> büyüklüğünde bir adım atalım,</p>
<div class="figure">
<img src="ode_mattuck_65_diffint1_05.jpg" />

</div>
<p>Fark alan <span class="math inline">\(\Delta F\)</span> olsun, ki büyüklüğü</p>
<p><span class="math display">\[
\Delta F = F(x + \Delta x) - F(x)
\]</span></p>
<p>Fakat ayrı olarak kendi başına <span class="math inline">\(\Delta F\)</span>'yi şu şekilde de temsil edebilirdik, <span class="math inline">\(\Delta F\)</span> aşağı yukarı taban çarpı yüksekliğe eşittir, yani</p>
<p><span class="math display">\[
\Delta F \approx (\Delta x) f(x)
\]</span></p>
<p>Ya da</p>
<p><span class="math display">\[
\frac{\Delta F}{\Delta x} \approx f(x)
\]</span></p>
<p>Limitler üzerinde belirtmek gerekirse</p>
<p><span class="math display">\[
\lim_{\Delta x \to 0} \frac{\Delta F}{\Delta x} = f(x)
\]</span></p>
<p>Fakat türevin tanımına erişmiş olmadık mı? Türev tanımı neydi?</p>
<p><span class="math display">\[
\lim_{\Delta x \to 0} \frac{\Delta F}{\Delta x} = F&#39;(x)
\]</span></p>
<p>Demek ki <span class="math inline">\(F&#39;(x) = f(x)\)</span>. İspat tamamlandı.</p>
<p>Şimdi Calculus'un Birinci Temel Teorisine bakalım, bu teori der ki eğer <span class="math inline">\(f\)</span> sürekli ise ve <span class="math inline">\(F&#39; = f\)</span> ise o zaman</p>
<p><span class="math display">\[
\int_{a}^{b} f(x) \mathrm{d} x = F(b) - F(a)
\]</span></p>
<p>Ispat</p>
<p><span class="math inline">\(F&#39; = f\)</span> ile başlıyoruz, sonra <span class="math inline">\(G(x) = \int _{a}^{b} f(t) \mathrm{d} t\)</span> tanımlıyoruz. İkinci Temel Teoriye göre <span class="math inline">\(G&#39;(x) = f(x)\)</span>. O zaman <span class="math inline">\((F-G)&#39; = F&#39;-G&#39;=f-f=0\)</span> bu demektir ki <span class="math inline">\(F-G\)</span> bir sabite eşittir. O zaman <span class="math inline">\(F(x) = G(x) + c\)</span>. Devam edelim <span class="math inline">\(G(a) = 0\)</span>'dan hareketle</p>
<p><span class="math display">\[
\int _{a}^{b} f(t) \mathrm{d} t = G(b) - G(a) = G(b) 
\]</span></p>
<p><span class="math display">\[
= ( F(b) - c ) - (F(a) - c) = F(b) - F(a)
\]</span></p>
<p><span class="math display">\[
\int _{a}^{b} f(t) \mathrm{d} t =  F(b) - F(a)
\]</span></p>
<p>Üstteki Birinci Temel Teori değil midir? İspat tamamlandı.</p>
<p>Kaynaklar</p>
<p>[1] Jerison, <em>18.01 Single Variable Calculus, Fall 2006</em>, <a href="https://ocw.mit.edu/courses/18-01-single-variable-calculus-fall-2006" class="uri">https://ocw.mit.edu/courses/18-01-single-variable-calculus-fall-2006</a></p>
<p>[2] Courant, <em>Introduction to Calculus and Analysis, Volume 1</em></p>
<p>[3] Wikipedia, <em>Binomial Theorem</em>, <a href="https://en.wikipedia.org/wiki/Binomial_theorem" class="uri">https://en.wikipedia.org/wiki/Binomial_theorem</a></p>
<p>[4] Strang, <em>Calculus</em></p>
<p>
  <a href="..">Yukarı</a>
</p>
</body>
</html>
