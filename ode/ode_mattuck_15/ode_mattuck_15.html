<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
  <title></title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="ders-15">Ders 15</h1>
<p>Fourier Serileri</p>
<p>Ünlü matematikçi Fourier şunu keşfetmişti; periyodik olan bir fonksiyon F(x) sinüs ve cosinüs terimlerinin toplamı olarak temsil edilebilir.</p>
<p><span class="math display">\[ F(x) = a_o + \sum_{n=1}^{\infty}a_n \cos nx + \sum_{n=1}^{\infty}b_n \sin nx  \]</span></p>
<p>Bu fonksiyonda a ve b sayı değerlerinin bilinmesi gerekmektedir. Onları nasıl buluruz?</p>
<p><span class="math inline">\(a_k\)</span> değerlerini bulmak için iki tarafı <span class="math inline">\(\cos kx\)</span> ile çarpıp <span class="math inline">\(\int_{-\pi}^{\pi}\)</span> ile entegralini alırsak,</p>
<p><span class="math display">\[
\int_{-\pi}^{\pi} F(x)\cos kx \mathrm{d} x =
\int_{-\pi}^{\pi} a_0 \cos
kx \mathrm{d} x +  \sum_{n=1}^{\infty}\int_{-\pi}^{\pi} a_n \cos nx \cos kx \mathrm{d} x +
\]</span></p>
<p><span class="math display">\[ \sum_{n=1}^{\infty}\int_{-\pi}^{\pi} a_n \sin nx \cos kx \mathrm{d} x   \]</span></p>
<p>Eşitliğin sağ tarafında birinci terim <span class="math inline">\(\cos(kx)\)</span>, <span class="math inline">\(\sin(kx)\)</span>'e dönüşür. Fakat sinüs fonksiyonu <span class="math inline">\(\pi\)</span> ve <span class="math inline">\(-\pi\)</span> noktalarında (ya da onların k ile çarpılmış <span class="math inline">\(2\pi\)</span>, <span class="math inline">\(-2\pi\)</span>, vs. gibi katlarında) sıfır değerine sahip olduğu için, bu terim tamamen sıfır olacaktır, formülden atılabilir.</p>
<p>İkinci terimde <span class="math inline">\(\cos(nx)\cos(kx)\)</span>'in üstteki gibi entegrali eğer k ve n eşit değilse, sıfırdır. Sadece n ve k eşit ise <span class="math inline">\(a_k(\cos kx)^2\)</span> değeri elde edilir. <span class="math inline">\((\cos kx)^2\)</span>'in ise üstteki şekilde entegrali <span class="math inline">\(\pi\)</span> sonucunu verir. Yani ikinci terimde olan, o sonsuza kadar giden koca toplam içinde sadece tek bir terim sağ kalabilir.</p>
<p>Üçüncü terimde <span class="math inline">\(\sin nx \cos kx\)</span> çarpımının entegrali her zaman sıfır değerini döndürür. Bu terim de formülden atılır. Geri kalanları tekrar düzenlersek,</p>
<p><span class="math display">\[ a_k = \int_{-\pi}^{\pi} F(x)\cos kx \mathrm{d} x \]</span></p>
<p>sonucunu elde ederiz. <span class="math inline">\(b_k\)</span> için benzer işlemler, ama bu sefer <span class="math inline">\(\sin kx\)</span> ile çarpılarak yapılırsa ve sonuç aşağı yukarı aynı.</p>
<p><span class="math display">\[ b_k = \int_{-\pi}^{\pi} F(x)\sin kx \mathrm{d} x \]</span></p>
<p><span class="math inline">\(a_0\)</span> için ise, <span class="math inline">\(\cos kx\)</span> ya da <span class="math inline">\(\sin kx\)</span> ile çarpmaya gerek yok. Sadece iki tarafın entegralini almak yeterli, <span class="math inline">\(a_o\)</span>'i istediğimiz için <span class="math inline">\(n=0\)</span> demektir, o zaman <span class="math inline">\(\sin, \cos\)</span> içeren hiçbir terime ihtiyaç yoktur.</p>
<p><span class="math display">\[  \int_{-\pi}^{\pi} F(x) \mathrm{d} x =  \int_{-\pi}^{\pi} a_o \mathrm{d} x \]</span> <span class="math display">\[  =  a_o x \ \bigg|_{-\pi}^{\pi}  \]</span> <span class="math display">\[  = a_0 (\pi -(-\pi))  \]</span> <span class="math display">\[  = 2\pi a_0  \]</span></p>
<p>Yani</p>
<p><span class="math display">\[ a_0 = \frac{1}{2\pi}\int_{-\pi}^{\pi}F(x) \mathrm{d} x \]</span></p>
<p>Kompleks Sayıları Kullanmak</p>
<p><span class="math inline">\(a_o\)</span>, <span class="math inline">\(a_n\)</span> ve <span class="math inline">\(b_n\)</span> yerine tek bir <span class="math inline">\(c_n\)</span> turu sayı kullanmak istersek, kompleks sayı sistemine geçmek lazım. O zaman ilk <span class="math inline">\(F(x)\)</span> formülünü de dönüştürmemiz lazım.</p>
<p>Trigonometrik fonksiyonlarda bilinen iki eşitlik şöyledir:</p>
<p><span class="math display">\[ \cos(\theta) = \frac{e^{i\theta}+e^{-i\theta}}{2} \]</span></p>
<p><span class="math display">\[ \sin(\theta) = \frac{e^{i\theta}-e^{-i\theta}}{2i}  \]</span></p>
<p>Bu formülde <span class="math inline">\(i\)</span> değeri hayali sayı olarak bilinen <span class="math inline">\(\sqrt{-1}\)</span> değeridir.</p>
<p><span class="math inline">\(F(x)\)</span> formülünü üstteki trigonometrik eşitliklere göre dönüştürelim.</p>
<p><span class="math display">\[ F(x) = .. +  \sum_{n=1}^{\infty}a_n \cos nx + \sum_{n=1}^{\infty}b_n \sin nx \]</span></p>
<p><span class="math display">\[ = .. + \sum_{n=1}^{\infty} a_n \frac{e^{inx} + e^{-inx}}{2} +  \sum_{n=1}^{\infty} b_n \frac{e^{inx} - e^{-inx}}{2i}\\ \]</span></p>
<p><span class="math display">\[ = .. + \sum_{n=1}^{\infty} \frac{a_ne^{inx}}{2} + \frac{a_ne^{-inx}}{2} +
\frac{b_ne^{inx}}{2i} - \frac{b_ne^{-inx}}{2i} \]</span></p>
<p><span class="math display">\[ = .. + \sum_{n=1}^{\infty} \frac{a_ne^{inx}}{2} + \frac{a_ne^{-inx}}{2} -
\frac{i \ b_ne^{inx}}{2} + \frac{ \ b_ne^{-inx}}{2} \]</span></p>
<p>Benzer terimleri, yani <span class="math inline">\(e^{inx}\)</span> ve <span class="math inline">\(e^{-inx}\)</span> terimlerini beraber yazalım:</p>
<p><span class="math display">\[ = .. + \sum_{n=1}^{\infty} \frac{a_n-b_ni}{2}e^{inx} + \frac{a_n+b_ni}{2}e^{-inx} \]</span></p>
<p>Bölümde olan <span class="math inline">\(2i\)</span> içindeki <span class="math inline">\(i\)</span> nasıl yukarı çıkabildi? Bu durum, hayali sayıların bir özelliğiyle alakalı: <span class="math inline">\(1/i = -i\)</span>. Böylece ikinci ve dördüncü terimdeki artı ve eksi işaretleri değişmiş oldu. Daha kısa yazmak için</p>
<p><span class="math display">\[ c_{-n} = \frac{a_n + b_n}{2} \]</span></p>
<p><span class="math display">\[ c_{n} = \frac{a_n - b_n}{2} \]</span></p>
<p>olarak temsil edersek</p>
<p><span class="math display">\[F(x) = \sum_{n=-\infty}^{\infty} c_ne^{inx} \]</span></p>
<p>Üstteki <span class="math inline">\(c_{-n}\)</span> ve <span class="math inline">\(c_n\)</span> kullanımı bize ek bir avantaj sağlıyor: <span class="math inline">\(-inx\)</span> ibaresindeki eksi değeri de çekip çıkartabiliyoruz, eksi değer <span class="math inline">\(i\)</span>'den alınıp <span class="math inline">\(n\)</span>'ye veriliyor yani, ve eksilik toplamdaki alt sınır olarak tanımlanıyor. Nasıl olsa final formülde <span class="math inline">\(i\)</span> ve <span class="math inline">\(n\)</span> çarpıldığı için sonuç değişmiyecek, ve tek bir terim kullanabileceğiz. Ek olarak <span class="math inline">\(a_0\)</span> ise <span class="math inline">\(c_o\)</span> haline geldi.</p>
<p>Üstteki entegralli tekniğin benzerini <span class="math inline">\(c_n\)</span> için de kullanabiliriz. Eşitliğin sağ tarafındaki kısım üstteki formülde <span class="math inline">\(\Sigma\)</span> toplamının açılmış halini kullanalım, ve iki tarafı da <span class="math inline">\(e^{-ikx}\)</span> ile çarpalım, sonra <span class="math inline">\(-\pi\)</span> ve <span class="math inline">\(\pi\)</span> arasında entegralini alalım:</p>
<p><span class="math display">\[ \int_{-\pi}^{\pi}F(x)e^{-ikx}\mathrm{d} x = \int_{-\pi}^{\pi}c_0e^{-ikx}\mathrm{d} x + \]</span></p>
<p><span class="math display">\[ \int_{-\pi}^{\pi}c_1e^{ix}e^{-ikx}\mathrm{d} x + ... +  \]</span></p>
<p><span class="math display">\[ \int_{-\pi}^{\pi}c_ke^{ikx}e^{-ikx}\mathrm{d} x + ... \]</span></p>
<p>Toplamdaki tüm terimleri göstermedik, önemli olan kısım zaten k'inci terim, yani <span class="math inline">\(e^{-ikx}\)</span> ile çarpılan <span class="math inline">\(e^{ikx}\)</span> ifadesi. Bu çarpım basit bir cebirsel işlemle <span class="math inline">\(e^{-ikx}e^{ikx} = e^{-ikx + ikx} = e^{0} = 1\)</span>, yani bir değerine eşit. Diğer tüm terimler eğer entegrali hesaplarsak görebileceğimiz gibi sıfıra eşit. Bir değerinin <span class="math inline">\(-\pi\)</span> ve <span class="math inline">\(\pi\)</span> arasında entegrali <span class="math inline">\(2\pi\)</span>.</p>
<p>O zaman</p>
<p><span class="math display">\[ 2\pi c_k = \int_{-\pi}^{\pi}F(x)e^{-ikx}\mathrm{d} x \]</span></p>
<p><span class="math display">\[ c_k = \frac{1}{2\pi}\int_{-\pi}^{\pi}F(x)e^{-ikx}\mathrm{d} x \]</span></p>
<p>Sıfıra eşitliğin nasıl olduğunu cebirsel olarak gösterelim. Entegrali alalım,</p>
<p><span class="math display">\[ \int_{-\pi}^{\pi}e^{inx}e^{-ikx}\mathrm{d} x \]</span></p>
<p><span class="math display">\[ = \int_{-\pi}^{\pi}e^{i(n-k)x}\mathrm{d} x \]</span></p>
<p><span class="math display">\[ = \frac{e^{i(n-k)x}}{i(n-k)} \bigg|_{-\pi}^{\pi}  \]</span></p>
<p><span class="math display">\[ = e^{in\pi}e^{-ik\pi} - e^{-in\pi}e^{ik\pi} = 0 \]</span></p>
<p>Fourier Transformu</p>
<p>Fourier transformu Fourier serilerinin özel bir şartı olarak türetilebilir [1]. Daha önce gördük ki</p>
<p><span class="math display">\[ 
x(t) = \sum_{-\infty}^{\infty} c_n e^{jnw_0t} 
\qquad (1) 
\]</span></p>
<p>üstte <span class="math inline">\(i\)</span> yerine <span class="math inline">\(j\)</span> kullandık, <span class="math inline">\(\omega_0 = 2\pi / T\)</span> ve <span class="math inline">\(T = 2\pi\)</span>. <span class="math inline">\(c_n\)</span>'lerin (üstte <span class="math inline">\(c_k\)</span>) nasıl hesaplandığını da görmüştük,</p>
<p><span class="math display">\[ 
c_n = \frac{1}{T} \int_{T} x(t) e^{-jn\omega_0t} \mathrm{d} t 
\qquad (2) 
\]</span></p>
<p>Şimdi, <span class="math inline">\(T \to \infty\)</span> olduğunu durumu düşünelim, bu durumda temel frekans <span class="math inline">\(\omega_0\)</span> çok ufalacaktır, ve <span class="math inline">\(n\omega_0\)</span> herhangi bir değere sahip olabilecek sürekli bir değişken haline gelir (çünkü <span class="math inline">\(n\)</span>'nin menzili <span class="math inline">\(\pm \infty\)</span>), o zaman yeni bir değişken <span class="math inline">\(w = n\omega_0\)</span>, ve <span class="math inline">\(X(w) = Tc_n\)</span> olarak tanımlayabiliriz. Bunları önceki denkleme sokarsak Fourier Transform denklemini (ya da İleri Yönde Fourier Transformunu) elde ederiz,</p>
<p><span class="math display">\[ X(w) = \int_{-\infty}^{\infty} x(t) e^{-jwt} \mathrm{d} t\]</span></p>
<p>Ters Yönde Fourier Transform (Inverse Fourier Transform) için yine (1) ve (2) ile başlıyoruz, ve yanyana iki harmoniğin / frekansın arasındaki aralığı, mesafeyi düşünüyoruz [1], [2, sf. 223],</p>
<p><span class="math display">\[ \Delta \omega = (n+1) \omega_0 - n \omega_0 = \omega_0 = \frac{2\pi}{T} \]</span></p>
<p>Şimdi (2)'yi (1) içine koyalım, ve <span class="math inline">\(1/T = \omega_0 / 2\pi\)</span> üzerinden,</p>
<p><span class="math display">\[ 
x(t) = \sum_{n=-\infty}^{\infty} \bigg[ 
\frac{1}{T} \int_{-T/2}^{T/2} x(t) e ^{-jn\omega_0 t} \mathrm{d} t
\bigg]  e ^{jn\omega_0 t}
\]</span></p>
<p><span class="math display">\[ 
= \sum_{n=-\infty}^{\infty} \bigg[ 
\frac{\Delta \omega}{2\pi} \int_{-T/2}^{T/2} x(t) e ^{-jn\omega_0 t} \mathrm{d} t
\bigg]  e ^{jn\omega_0 t}
\]</span></p>
<p><span class="math display">\[ 
= \frac{1}{2\pi} \sum_{n=-\infty}^{\infty} \bigg[ 
\int_{-T/2}^{T/2} x(t) e ^{-jn\omega_0 t} \mathrm{d} t
\bigg] \Delta \omega e ^{jn\omega_0 t}
\]</span></p>
<p><span class="math inline">\(T \to \infty\)</span> iken <span class="math inline">\(\Delta \omega\)</span> yerine <span class="math inline">\(\omega_0\)</span> kullanabiliriz, ve tüm ayrıksal frekanslar <span class="math inline">\(n\omega_0\)</span> üzerinden alınan toplamı tüm frekanslar üzerinden alınan entegral ile değiştirebiliriz, <span class="math inline">\(n\omega_0\)</span> yerine <span class="math inline">\(w\)</span> koyarız, böylece bir ikili entegral elde ediyoruz,</p>
<p><span class="math display">\[ x(t) = \frac{1}{2\pi} \int_{-\infty}^{\infty} \bigg[
\int_{-\infty}^{\infty} x(t) e ^{-j\omega t} \mathrm{d} t
\bigg] e ^{j\omega t}  \mathrm{d} \omega
\]</span></p>
<p>İç entegrale bakarsak o kısmın Fourier transform olduğunu görebiliriz, dış entegral de Ters Yönde Fourier Transformu olacaktır, <span class="math inline">\(x(t)\)</span>'den ileri gittik, sonra geri gittik, yine <span class="math inline">\(x(t)\)</span>'nin kendisine geldik.</p>
<p>Kaynaklar</p>
<p>[1] <em>Introduction to the Fourier Transform</em>, <a href="http://lpsa.swarthmore.edu/Fourier/Xforms/FXformIntro.html" class="uri">http://lpsa.swarthmore.edu/Fourier/Xforms/FXformIntro.html</a></p>
<p>[2] Sadiku, <em>Signals and Systems Primer with MATLAB</em></p>
</body>
</html>
