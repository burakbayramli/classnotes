<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Ders 4</title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
</head>
<body>
<h1 id="ders-4">Ders 4</h1>
<p>Bu derste diferansiyel denklemlerde &quot;değişken değiştirme'' tekniğini göreceğiz. Önceki derslerde iki türlü ODE çözme yöntemi gördük. Birinde değişkenleri ayırabiliyorduk, diğeri lineer denklemler idi. İşin ilginç tarafı o tür denklemler ve gösterilen çözümler her zaman işleyen yegane &quot;genel'' yaklaşımlardır. Diğer tür denklemlerde değişkenin yerine bir başkasını geçirerek onu kesinlikle çözebildiğimiz bir forma indirgemeye uğraşırız.</p>
<p>İlk göreceğimiz değiştirme tekniği ölçekleme (scaling) olacak.</p>
<p>Ölçekleme, denklemin kullandığı kordinat sisteminde eksenleri (birini, ya da hepsini) uzatıp, kısaltmak anlamına gelir.</p>
<p>Diyelim ki <span class="math inline">\(y&#39; = f(x,y)\)</span> formülümüz var. Yeni kordinat şöyle olsun</p>
<p><span class="math display">\[ x_1 = \frac{x}{a} \]</span></p>
<p><span class="math display">\[ y_1 = \frac{y}{a} \]</span></p>
<p><span class="math inline">\(a,b\)</span> sabit değerler. Böylece <span class="math inline">\(x,y\)</span> kordinatlarını ölçeklemiş olduk.</p>
<p>Niye kordinat sistemini değiştirmek isteriz? 1. Belki ölçümlerin birimini değiştirmek istiyoruzdur (fizikte buna ihtiyaç oluyor mesela). 2. Bazen değişkenleri boyutsuz yapmak istiyor olabiliriz -kg, cm birimler olmadan-, yani değiştirdiğimiz şeyi hiç bir birime sahip olmayacak hale getirmek, sadece pür sayı yapmak. Fizikte birimlerle boğuşmanın dertleri malum. 3. Ya da ODE'deki sabit sayısını azaltmak ya da sabitleri basitleştirmek için bu yapılabilir.</p>
<p>Bir örnek görelim. Bu örnek çok yüksek derecelerde kullanılan soğuma kanunudur.</p>
<p><span class="math display">\[ \frac{dT}{dt} = k(M^4 - T^4) \]</span></p>
<p>T: iç sıcaklık</p>
<p>M: sabit</p>
<p>Tekrarlayalım, bu kanun çok büyük sıcaklık farklarında kullanılır, çünkü o seviyelerde Newton'un Soğuma Kanunu işlemiyor.</p>
<p>İlk değişimi yapalım, bu bir ölçekleme operasyonu olsun. <span class="math inline">\(T\)</span> ve <span class="math inline">\(M\)</span>'nin arasında bir bağlantı kuralım. Yeni değişken <span class="math inline">\(T_1\)</span> olsun ve şöyle tanımlansın</p>
<p><span class="math display">\[ T_1 = \frac{T}{M} \]</span></p>
<p><span class="math inline">\(T\)</span> değişkeni sıcaklık belirttiği için, celcius, fahrenheit gibi bir birime sahiptir, <span class="math inline">\(M\)</span> aynı şekilde. Üstteki bölümü yapınca sonuç birimsiz bir hale gelecektir. Peki denklemdeki değişkeni nasıl değiştireceğim?</p>
<p>Yerine geçireceğimiz değişken <span class="math inline">\(T\)</span> olduğuna göre, o formda bir formül kullanırsak daha iyi olur. Yani</p>
<p><span class="math display">\[ T = T_1M \]</span></p>
<p>ODE bu formüle göre tekrar düzenlenirse</p>
<p><span class="math display">\[ M\frac{dT_1}{dt} = kM^4(1-T_1^4)\]</span></p>
<p><span class="math display">\[ \frac{dT_1}{dt} = k_1(1-T_1^4)  \]</span></p>
<p><span class="math inline">\(kM^3 = k_1\)</span> dedik, yani yeni bir sabit yaratmış olduk, bu tekniğe &quot;sabitleri toparlama (lumping)'' adı veriliyor.</p>
<p>Ne değiştirmiş, ilerletmiş olduk? Denklemin sağ tarafı birimsiz hale geldi (<span class="math inline">\(T_1\)</span> birimsiz). Sol tarafta tek birim zamanın tersi, yani <span class="math inline">\(zaman^{-1}\)</span>, <span class="math inline">\(1/zaman\)</span>. Birimler azaldı. Ayrıca artık denklemde bir tane daha az sabit var, daha temiz duruyor.</p>
<p>İki tür yerine geçirme (substitution) yöntemi vardır. Biri direk yöntem, yeni bir değişken getirilir, bu değişken eskilerin bir tür kombinasyonudur, önceki örnekte <span class="math inline">\(T_1 = T / M\)</span>. Öteki tersine çevirme (inverse), bu yöntemde eski bir değişken eski ve yeni olanların bir tür kombinasyonu olur, mesela <span class="math inline">\(T = MT_1\)</span>.</p>
<p>Bu farklılığı Calculus dersinde görmüşsünüzdür, hatırlatmak gerekirse, tipik olarak şu entegrali çözmek gerekince</p>
<p><span class="math display">\[ \int x \sqrt{1-x^2} \mathrm{d} x \]</span></p>
<p>Yerine geçirmek için <span class="math inline">\(u = 1-x^2\)</span> kullanılır, böylece <span class="math inline">\(dx\)</span> <span class="math inline">\(du\)</span> geçişi yapılabilir, vs. Bu direk yöntemin bir örneği olurdu. Eğer şu olsaydı</p>
<p><span class="math display">\[ \int \sqrt{1-x^2} \mathrm{d} x \]</span></p>
<p>ki <span class="math inline">\(x = \sin(u)\)</span> kullanmak daha iyi olurdu. Bu da tersten yöntemin bir örneği.</p>
<p>Örnek</p>
<p>Direk Yerine Geçirme</p>
<p><span class="math display">\[ y&#39; = p(x)y + q(x)y^n, \quad  n \neq 0,1 \]</span></p>
<p>Bu denkleme Bernoulli Denklemi denir.</p>
<p>Denklemi <span class="math inline">\(y^n\)</span>'e bölelim.</p>
<p><span class="math display">\[ \frac{y&#39;}{y^n} = p(x) \frac{1}{y^{n-1}} + q(x) \]</span></p>
<p>Bunu bir lineer denkleme çevirebiliriz, nasıl? Yerine geçirme için <span class="math inline">\(v\)</span> diye yeni bir değişken kurgulayalım:</p>
<p><span class="math display">\[ v = \frac{1}{y^{n-1}} = y^{1-n}\]</span></p>
<p>Türevi alalım</p>
<p><span class="math display">\[ v&#39; = (1-n)\frac{1}{y^n}y&#39; \]</span></p>
<p>Görüyoruz ki <span class="math inline">\(v&#39;\)</span> üstte belirtilen <span class="math inline">\(\frac{y&#39;}{y^n}\)</span> ile aynı (bir sabit oranı hariç). O zaman denklemimizin yeni hali nedir?</p>
<p><span class="math display">\[ \frac{v&#39;}{1-n} = p(x)v + q(x) \]</span></p>
<p>ki bu denklem lineer bir denklemdir. Hala standart formda değil ama o değişimi hemen yapabiliriz.</p>
<p>Örnek</p>
<p><span class="math display">\[ y&#39; = \frac{y}{x} - y^2 \]</span></p>
<p>Bernoulli Denklemi</p>
<p><span class="math display">\[ \frac{y&#39;}{y^2} = \frac{1}{x}\frac{1}{y} - 1 \]</span></p>
<p><span class="math display">\[ v = \frac{1}{y}, v&#39; = \frac{-1}{y^2}y&#39; \]</span></p>
<p><span class="math display">\[ -v&#39; = \frac{v}{x} - 1 \]</span></p>
<p>Standart form</p>
<p><span class="math display">\[ v&#39; + \frac{v}{x} = 1 \]</span></p>
<p>Entegre edici faktör, <span class="math inline">\(e^{ln(x)} = x\)</span></p>
<p><span class="math display">\[ xv&#39; + v = x \]</span></p>
<p><span class="math display">\[ (xv)&#39; = x \]</span></p>
<p><span class="math display">\[ xv = \frac{1}{2}x^2 + C \]</span></p>
<p><span class="math display">\[ v = \frac{1}{2}x + \frac{c}{x} \]</span></p>
<p>İşimiz bitti mi? Hayır. Sonucu <span class="math inline">\(y\)</span> olarak almamız lazım.</p>
<p><span class="math display">\[ v = \frac{1}{2}x + \frac{c}{x} = \frac{x^2+2c}{2x}\]</span></p>
<p><span class="math inline">\(v = 1/y\)</span> olduğuna göre</p>
<p><span class="math display">\[ y = \frac{2x}{x^2+2c_1}\]</span></p>
<p>Tersine Çevirme Tekniği Örneği</p>
<p>Homojen ODE</p>
<p>Homojen kelimesinin bir anlamı ODE bağlamında eşitliğin sağında 0 olduğu durumdur, fakat şimdi kullanılacak anlamı değişik; buradaki anlamı şu formdaki bir denklem demek</p>
<p><span class="math display">\[ y&#39; = F(y/x) \]</span></p>
<p>Yani eşitliğin sağ tarafında ne zaman bir değişken görürsek, o değişkenin <span class="math inline">\(y/x\)</span> &quot;türünde'' formunda olduğu türden bir denklem (türünde derken ne demek istediğimizi birazdan anlatacağız). Bazen bu bölüm form bariz olarak gözükmeyebilir, mesela</p>
<p><span class="math display">\[ y&#39; = \frac{x^2y}{x^3 + y^3} \]</span></p>
<p>Fakat bu denklem homojendir, eğer bölümün üstünü ve altını <span class="math inline">\(x^3\)</span>'e bölersek</p>
<p><span class="math display">\[ \frac{y/x}{1+(y/x)^3} \]</span></p>
<p>Görüldüğü gibi bu denklem homojen. Peki şu denklem?</p>
<p><span class="math display">\[ xy&#39; = \sqrt{x^2 + y^2} \]</span></p>
<p>Bu da homojen. İki tarafı da <span class="math inline">\(x\)</span>'e bölelim, ve <span class="math inline">\(x\)</span>'i <span class="math inline">\(\sqrt{..}\)</span> içine taşırken onu <span class="math inline">\(x^2\)</span> yapmayı unutmayalım. Böylece</p>
<p><span class="math display">\[ y&#39; = \sqrt{1+(y/x)^2} \]</span></p>
<p>Şimdi türünde kelimesine gelelim: <span class="math inline">\(y/x\)</span> durumunun bir diğer ifade ediliş tarzı şudur: Homojen ODE'ler büyütme, odaklanma (zoom) operasyonu sonrası değişmezler (invariant under zoom). Yani sanki kordinat sistemine zoom yaptığımızı, ufak bir noktayı büyüttüğümüzü farzedelim, eksen değişimi şöyle,</p>
<p><span class="math display">\[ x = ax_1 \]</span></p>
<p><span class="math display">\[ y = ay_1 \]</span></p>
<p>Bu değişim sonrası homojen denklemde hiçbir değişiklik olmaz.</p>
<p>Homojen ODE'leri nasıl çözeriz?</p>
<p><span class="math display">\[ y&#39; = F(y/x) \]</span></p>
<p>Değişken değiştirme nasıl yaparız? Şöyle <span class="math inline">\(z = y/x\)</span>. Fakat direk değil tersten değiştirme yöntemini kullanırız, direk kullansaydık <span class="math inline">\(z&#39;\)</span> hesaplamak gerekecekti, fakat orada Bölüm Kanunu vs. derken işler sarpa saracaktı. Daha basit olan tersten olan yöntemi kullanmaktır. <span class="math inline">\(y = zx\)</span>. Niye böyle? Bu iyi bir kulağa küpe kuralıdır: Aradığımız şey nedir? <span class="math inline">\(y\)</span>'dir. O zaman <span class="math inline">\(y\)</span>'yi değiştirmeye uğraşmalıyız.</p>
<p><span class="math display">\[ y = zx \]</span></p>
<p><span class="math display">\[ y&#39; = z&#39;x + z = F(z)\]</span></p>
<p><span class="math display">\[ x - \frac{dz}{dx} = F(z) - z \]</span></p>
<p>Görüyoruz ki değişkenler ayrılmış durumda. Entegral alarak gerisini hallederiz. Tabii <span class="math inline">\(z\)</span>'yi bulduktan sonra yerine koyarak <span class="math inline">\(y\)</span>'ye erişmeyi unutmayalım.</p>
<p>Problem</p>
<div class="figure">
<img src="4_1.png" />

</div>
<div class="figure">
<img src="4_2.png" />

</div>
<p>Denizde bir ışık kulesi (lighthouse) var, ve kuledeki kişi ışığı (beam) çevresinde istediği yere yöneltebiliyor. Denizde bu ışığa yakalanmamak isteyen bir tekne var. Kule tekneye ışığı yöneltince, tekne ona 45 derece açıyla başka bir yere gitmeye çalışıyor. Ardından kule hemen onu tekrar izliyor. Bu böyle devam ediyor. Soru: Geminin takip edeceği yol (path) nedir? <span class="math inline">\(x,y\)</span> teknenin yerini temsil etmektedir, <span class="math inline">\(\alpha\)</span>, ışığın x ekseni ile olan açısıdır.</p>
<p><span class="math display">\[ tan (\alpha) = \frac{y}{x} \]</span></p>
<p><span class="math display">\[ y&#39; = tan(\alpha + 45) = \frac{tan(\alpha) + tan(45)}{1 - tan(\alpha)tan(45)} \]</span></p>
<p><span class="math display">\[ y&#39; = \frac{y/x + 1}{1-y/x} =  \frac{y+x}{x-y} \]</span></p>
<p>Bölümün hem üstünü hem altını <span class="math inline">\(x\)</span> ile çarpıyoruz, form daha güzel gözüküyor. Ama ondan önceki formda, içinde <span class="math inline">\(y/x\)</span> olan form, zaten denklemin homojen olduğunu belli ediyordu.</p>
<p><span class="math display">\[ z = y/x \]</span></p>
<p><span class="math display">\[ y&#39; = z&#39;x + z \]</span></p>
<p><span class="math display">\[ z&#39;x +z = \frac{z+1}{1-z} \]</span></p>
<p>Değişkenleri ayırmak istiyoruz, o zaman <span class="math inline">\(z\)</span>'leri gruplayıp bir tarafa atalım.</p>
<p><span class="math display">\[ x \frac{dz}{dx} = \frac{z+1}{1-z} - z = \frac{1+z^2}{1-z} \]</span></p>
<p><span class="math display">\[ \frac{1-z}{1+z^2}dz = \frac{dx}{x} \]</span></p>
<p><span class="math display">\[ \frac{1}{1+z^2} - \frac{z}{1+z^2} dz = \frac{dx}{x} \]</span></p>
<p>İki tarafın entegralini alalım</p>
<p><span class="math display">\[ \tan^{-1}z - \frac{1}{2} ln (1+z^2) = \ln(x) + c \]</span></p>
<p><span class="math display">\[ \tan^{-1}z = \ln (1+z^2)^{1/2} + \ln(x) + c \]</span></p>
<p><span class="math display">\[ \tan^{-1}z = \ln \sqrt{1+z^2} + \ln(x) + c \]</span></p>
<p><span class="math display">\[ \tan^{-1}(y/x) = \ln(\sqrt{1+(y/x)^2}) + \ln(x) + c \]</span></p>
<p><span class="math display">\[ \tan^{-1}(y/x) = \ln(x \sqrt{1+(y/x)^2}) + c \]</span></p>
<p><span class="math display">\[ \tan^{-1}(y/x) = \ln(\sqrt{x^2+y^2}) + c \]</span></p>
<p>Üstteki form kutupsal (polar) kordinatların formuna benziyor. Hakikaten:</p>
<p><span class="math display">\[ \theta = \ln(r) + C \]</span></p>
<p><span class="math display">\[ r = C_1e^{\theta} \]</span></p>
<p>Ekler</p>
<p>Not: Kolay Sin ve Cos Hesabı</p>
<div class="figure">
<img src="4_3.png" />

</div>
<p>45, 30, 60 gibi belli bazı açılar için çabuk <span class="math inline">\(\sin,\cos\)</span> hesabı şöyle yapılabilir. 30 için üstteki gibi eşit kenarlı üçgen düşünülür, bu üçgenin ortasından bir çizgi çekilir, ve üstte 30 derece, yani <span class="math inline">\(\pi/6\)</span>, sağda 60 derece yani <span class="math inline">\(\pi/3\)</span> kalır. Çekilen çizginin boyu <span class="math inline">\(\sqrt{2^2 - 1^2} = \sqrt{3}\)</span>. Buna göre <span class="math inline">\(\sin(30)\)</span> nedir? Karşı bölü hipotenüs = <span class="math inline">\(1/2\)</span>. <span class="math inline">\(\cos(30)\)</span> aynı üçgene göre <span class="math inline">\(\sqrt{3}/2\)</span> olur.</p>
<p><span class="math inline">\(\square\)</span></p>
<p>Alttakiler İngilizce ders notlarından aktarılıyor:</p>
<p>Bir &quot;lineer ODE'', &quot;standart forma'' çevirilebilen bir denklemdir.</p>
<p><span class="math display">\[ r(t)x&#39; + p(t)x = q(t) \]</span></p>
<p><span class="math inline">\(r(t)\)</span> ve <span class="math inline">\(p(t)\)</span> katsayıdır (coefficient). Denklemin sol tarafı &quot;sistemi'' temsil etmektedir, sağ tarafi ise, bir anlamda, bir girdi (input) sinyalini temsil etmektedir. Bu denklemin çözümü olan <span class="math inline">\(x(t)\)</span> ise sistemin cevabıdır, ya da çıktı (output) sinyalidir.</p>
<p>Bu denklemin tamamını <span class="math inline">\(r(t)\)</span>'ye bölersek indirgenmiş standart formu elde ederiz.</p>
<p><span class="math display">\[ x&#39; + p(t)x = q(t) \]</span></p>
<p>Bu denklemin sağ tarafındaki <span class="math inline">\(q(t)\)</span> eğer sıfır sinyali (null signal) ise, yani <span class="math inline">\(q(t) = 0\)</span> değerindeyse, bu denkleme homojen denir. Bunun sezgisel tercümesi sistemin izole bir halde evrildiği / değiştiği / dönüştüğü bir durumdur: banka örneğinde hiç para yatırılmadığı, ve çekilmediği, RC (devre) örneğinde ise devrede pil, enerji olmadığı, voltaj sağlanmadığı bir duruma tekabül eder.</p>
<p>Homojen lineer denklem</p>
<p><span class="math display">\[
x&#39; + p(t) x = 0 
\qquad (1)
\]</span></p>
<p>ayırılabilir (seperable) bir denklemdir. Önce ayır:</p>
<p><span class="math display">\[ dx/x = - p(t) dt \]</span></p>
<p>Entegre et</p>
<p><span class="math display">\[ ln|x| = - \int p(t) \mathrm{d} t + c \]</span></p>
<p>Üstelleştir (exponentiate)</p>
<p><span class="math display">\[ |x| = e^c e^{ - \int p(t) \mathrm{d} t } \]</span></p>
<p>Mutlak (absolute) değeri elimine et ve kayıp çözümü tekrar içeri sok</p>
<p><span class="math display">\[ x = C e^{- \int p(t) \mathrm{d} t} \]</span></p>
<p>Eğer <span class="math inline">\(p(t) = 2t\)</span> olsaydı üstteki basamaklar şöyle olacaktı</p>
<p><span class="math display">\[ x&#39; + 2tx = 0 \]</span></p>
<p><span class="math display">\[ dx/x = - 2t dt \]</span></p>
<p><span class="math display">\[ ln|x| = - t^2 + c \]</span></p>
<p><span class="math display">\[ |x| = e^c e^{-t^2} \]</span></p>
<p><span class="math display">\[ x = C e^{-t^2} \]</span></p>
<p>Dikkat edelim, örnekte <span class="math inline">\(k\)</span>'nin belli bir anti-türevini kullandık, yani <span class="math inline">\(kt\)</span>. Bu entegralin &quot;görülmeyen'' sabiti ilerideki basamaklarda ortaya çıkan <span class="math inline">\(C\)</span> tarafından halledildi.</p>
<p>Yani formül (1)'in genel çözümü <span class="math inline">\(C x_h\)</span> formundadır, ki <span class="math inline">\(x_h\)</span> sıfır olmayan herhangi bir çözümdür.</p>
<p><span class="math display">\[ x_h = e^{- \int p(t) \mathrm{d} t} , \quad x = C x_h \]</span></p>
<p>İleride genel durumun bir cebirsel numara ile çözülebildiğini ve iki entegrasyon içeren bir dizi (sequence) ortaya çıkardığını göreceğiz.</p>
<p>Ekler</p>
<p>İçinde tanımsız <span class="math inline">\(C\)</span> sabiti içeren çözüm genel çözümdür, bu çözümler mümkün olan &quot;tüm çözüm kümesini'' temsil ederler bir bakıma. O sebeple geneldirler. Özel (particular) çözüm başlangıç şartlarını tatmin eden ve <span class="math inline">\(C\)</span> içermeyen çözümlerdir. Entegral eğrileri genel çözümün grafikleridir. Her türlü <span class="math inline">\(C\)</span> olasılığı için çizilmiş eğrilerdir onlar.</p>
<p>Bazen</p>
<p><span class="math display">\[ x&#39; + p(t)x = q(t) \]</span></p>
<p>formülünün tamamı aynı anda tamamen çözülür ve <span class="math inline">\(C\)</span> içeren sonuç hemen elde edilir. Ama bazen üstteki formüle bağlı olan homojen formülü çözmek daha basit gelebiliyor, yani</p>
<p><span class="math display">\[ x&#39; + p(t)x = 0 \]</span></p>
<p>cozuluyor, ve <span class="math inline">\(x_h\)</span> elde ediliyor. Sonra bir şekilde, belki tahmin ederek, <span class="math inline">\(x_p\)</span> bulunuyor. Sonra şu kurala sığınılarak</p>
<p><span class="math display">\[ x = x_p + cx_h \]</span></p>
<p>genel çözüm o şekilde elde edilebiliyor.</p>
<p>Örnek</p>
<p><span class="math display">\[ \dot{x} + tx = (1+t)e^t \]</span></p>
<p>Alakalı homojen denklem</p>
<p><span class="math display">\[ \dot{x} + tx = 0\]</span></p>
<p>Ayırılabilir bir denklem</p>
<p><span class="math display">\[ \frac{dx}{dt} + tx = 0 \]</span></p>
<p><span class="math display">\[ \frac{dx}{dt} = - tx  \]</span></p>
<p><span class="math display">\[ \frac{dx}{x} = -tx \]</span></p>
<p><span class="math display">\[ \int \frac{dx}{x} = \int -tx \]</span></p>
<p><span class="math display">\[ ln |x| = -t^2 / 2 + C \]</span></p>
<p><span class="math display">\[ x_h = e^{-t^2/2} \]</span></p>
<p><span class="math inline">\(C\)</span> sabiti de var aslında ama homojen çözüm olduğu için sabiti dahil etmiyoruz, nasıl olsa <span class="math inline">\(x = x_p + cx_h\)</span> tanımından sabit dahil oluyor.</p>
<p>Şimdi özel çözümü <span class="math inline">\(y_p\)</span>'yi nasıl buluruz? Burada kullanılan tekniklerden biri, <span class="math inline">\(vx_h\)</span>, <span class="math inline">\(v(t)\)</span> yani <span class="math inline">\(t\)</span>'nin bir fonksiyonu, şeklinde çözümü homojen çözümden &quot;üretebileceğimiz''. Bu uğraştığımız türden lineer ODE'ler için hakikaten mümkün. <span class="math inline">\(x_p\)</span> bir şekilde bulunuyor demiştik, işte şekillerden biri bu.</p>
<p>Teorisi:</p>
<p><span class="math inline">\(x=vx_h\)</span> formülünü</p>
<p><span class="math display">\[ x&#39; + p(t)x = q(t) \]</span></p>
<p>yani standart forma sokuyoruz,</p>
<p><span class="math display">\[ \dot{v}x_h + v\dot{x_h} + pvx_h = q \]</span></p>
<p>İkinci ve üçüncü terim toplanınca sıfır olur. Değil mi? Çünkü <span class="math inline">\(x_h\)</span> homojen denkleminin çözümü, o denklem de</p>
<p><span class="math display">\[ x&#39; + p(t)x = 0 \]</span></p>
<p>şeklinde. O zaman</p>
<p><span class="math display">\[ v\dot{x_h} + pvx_h = v(\dot{x_h} + px_h) = v \cdot 0 = 0 \]</span></p>
<p>Geriye kalan</p>
<p><span class="math display">\[ \dot{v}x_h  = q \]</span></p>
<p><span class="math display">\[ \dot{v} = x_h^{-1} q \]</span></p>
<p>Direk entegrasyon ile <span class="math inline">\(v\)</span>'yi buluruz, özel çözümü temsil etmesi için <span class="math inline">\(v_p\)</span> diyelim</p>
<p><span class="math display">\[ v_p = \int x_h^{-1} q \mathrm{d} t\]</span></p>
<p>Yani</p>
<p><span class="math display">\[ x_p = v_p x_h = x_h \int x_h^{-1} q \mathrm{d} t \]</span></p>
<p>Örneğimize dönersek</p>
<p><span class="math display">\[ x_h = e^{-t^2/2} \]</span></p>
<p>bulmuştuk, o zaman</p>
<p><span class="math display">\[ x_p =  e^{-t^2/2} \int e^{t^2/2} (1+t)e^t \mathrm{d} t\]</span></p>
<p>Entegrali ayrı olarak</p>
<p><span class="math display">\[
\int e^{t^2/2} (1+t)e^t \mathrm{d} t  = 
\frac{e^{t+ t^2/2}}{(1+t)}{(1+t)} = 
e^{t+ t^2/2}
\]</span></p>
<p><span class="math display">\[ x_p =  e^{-t^2/2} e^{t+ t^2/2} \]</span></p>
<p><span class="math display">\[ x_p = e^t \]</span></p>
<p>Genel çözüm</p>
<p><span class="math display">\[ x = x_p + cx_h \]</span></p>
<p><span class="math display">\[ x = e^t + ce^{-t^2/2}  \]</span></p>
<p>
  <a href="..">Yukarı</a>
</p>
</body>
</html>
