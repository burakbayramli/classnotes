<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  
    <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>

  <title>Ders 7</title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="ders-7">Ders 7</h1>
<p>Özel form</p>
<p><span class="math display">\[ y&#39; + ky = kq_e(t) \]</span></p>
<p>Şu çözülünce</p>
<p><span class="math display">\[ y&#39;+ky = q(t) \]</span></p>
<p>şu elde edilir</p>
<p><span class="math display">\[ y = e^{-kt} \int q(t) e^{kt} \mathrm{d} t + ce^{-kt}\]</span></p>
<p>Bu denklemdeki sağ ilk <span class="math inline">\(kt\)</span> ve soldaki <span class="math inline">\(-kt\)</span> üst değerlerinin ters işaretli olduğunu hatırlamanın iyi bir yolu <span class="math inline">\(q(t) = 1\)</span> olunca iç ve dış <span class="math inline">\(e\)</span> değerlerinin birbirini iptal etmesi ve bu sayede sonucun sabit bir sayı olması.</p>
<p><span class="math inline">\(c\)</span>'yi içeren terim artı işaretinden sonra da (üstteki gibi) koyulabilir. Ya da onun yerine entegrale sıfır alt sınırı ve <span class="math inline">\(t\)</span> fuzuli (dummy) değişkeni verilerek tanımsız entegral tanımlı entegral haline de getirilebilir.</p>
<p>Bu denklemde, sadece ve sadece <span class="math inline">\(k&gt;0\)</span> olduğu zaman, <span class="math inline">\(t\)</span> sonsuzluğa giderken <span class="math inline">\(e^{-kt}\)</span> sıfıra gider (ve <span class="math inline">\(c\)</span>'nin ne olduğu farketmez), geri kalan</p>
<p><span class="math display">\[ y = e^{-kt} \int q(t) e^{kt} \mathrm{d} t  \]</span></p>
<p>denklemi ise istikrarlı konum (steady-state) çözümü olacaktır.</p>
<p>Denklemdeki <span class="math inline">\(c\)</span> <span class="math inline">\(y(0)\)</span> değerini kullanır.</p>
<p>Birkaç çözümü grafiklersek şöyle bir sonuç görebiliriz. Sarı renkli olan istikrarlı olan çözümdür, diğer tüm çözümler ona yaklaşır. Peki sarı renkli olan grafiğin özel tarafı nedir? Aslında yoktur, tüm çözümler sarıya değil, birbirlerine yaklaşırlar. Daha detaylandırmak gerekirse, aslında bir değil, birden fazla istikrarlı çözüm vardır.</p>
<div class="figure">
<img src="7_1.png" />

</div>
<p>O zaman hangi istikrarlı çözümden bahsetmek gerekir? <span class="math inline">\(ce^{-kt}\)</span>'in sıfıra gittiği en basit olanı tabii ki, fakat <span class="math inline">\(ce^{-kt}\)</span>'dan önce gelen terim bir şekilde <span class="math inline">\(ce^{-kt}\)</span> ile beraber daha basit bir formüle de izin verebilir. Yani, duruma göre değişir. Genel olarak bizim en basit erişebileceğimiz istikrarlı çözüm seçilir.</p>
<p><span class="math inline">\(q(t)\)</span>'yi bu problemde &quot;girdi'' olarak niteleyeceğiz, çünkü hep daha önce bahsettiğimiz sıcaklık problemini, ve o problemdeki <span class="math inline">\(T_e\)</span>'yi düşünüyoruz, <span class="math inline">\(T_e\)</span> havuza pompalanan bir sıcaklık girdisi.</p>
<div class="figure">
<img src="7_2.png" />

</div>
<p>Sistemin &quot;cevabı (response)'' ise diferansiyel denklemin çözümü <span class="math inline">\(y(t)\)</span>.</p>
<p><span class="math inline">\(q(t)\)</span> yerine <span class="math inline">\(q_e(t)\)</span> kullanalım.</p>
<p>Bu arada, bu denklemde girdilerin üst üste eklenebilmesi özelliği vardır.</p>
<div class="figure">
<img src="7_3.png" />

</div>
<p><span class="math inline">\(q_1+q_2\)</span> birbirine eklenince sonuç <span class="math inline">\(y_1+y_2\)</span> olur.</p>
<p>Soru: Eğer girdi trigonometrik bir fonksiyon ise ne olur? Bu en önemli durumdur (Fourier serilerinin mevcudiyeti sebebiyle, bu konuya ileride gireceğiz).</p>
<p><span class="math display">\[ y&#39; + ky = kq_e(t) \]</span></p>
<p>için girdi olarak <span class="math inline">\(\cos(\omega t)\)</span> verilmiş. <span class="math inline">\(\omega\)</span> açısal frekans olarak modelleniyor, yani <span class="math inline">\(2\pi\)</span> içinde kaç tane tam salınımın (oscillation) olduğu. <span class="math inline">\(\cos\)</span> eğrisini hatırlarsak, bir salınım 0 ile <span class="math inline">\(2\pi\)</span> arasındadır, fonksiyon başladığı yere döner, salınım biter. <span class="math inline">\(\omega\)</span> ile salınım şıklığı arttırılabilir, <span class="math inline">\(\omega = 2\)</span> ile 0 ile <span class="math inline">\(2\pi\)</span> arasında iki kere tam salınım olur. Yani frekans kelimesi burada biraz karışıklık yaratabilir, çünkü <span class="math inline">\(2\pi\)</span> içinde olanlara bakıyoruz, 1 birimlik zaman içinde neler olduğuna bakmıyoruz (ki bu frekansın çoğunlukla kullanılan tanımıdır).</p>
<p>Problem</p>
<p><span class="math inline">\(q_e = \cos \omega t\)</span> girdisini kullanarak cevabı hesapla (yani ODE'yi çöz).</p>
<p>Çözüm için kompleks sayıları kullanacağız. ODE'yi alıp kompleks sayıları kullanan bir hale çevireceğiz. Onu çözeceğiz, sonra elimizdeki cevapla reel sayıların dünyasına döneceğiz. Niye bu geçiş? Çünkü üstel fonksiyonları entegre etmek kolaydır.</p>
<p><span class="math display">\[ e^{i\omega t} = \cos \omega t + i \sin \omega t \]</span></p>
<p>ODE'yi tekrar yazalım, girdiyi kompleks olarak yazalım</p>
<p><span class="math display">\[ y&#39; + ky = k e^{i\omega t} \]</span></p>
<p>Fakat bunu yapınca tüm <span class="math inline">\(y\)</span>'lerin kompleks hale geldiğini görmek lazım, bunu belirgin hale getirmek için <span class="math inline">\(y\)</span> yerine <span class="math inline">\(\tilde{y}\)</span> kullanalım</p>
<p><span class="math display">\[  \tilde{y}&#39; + k\tilde{y} = k e^{i\omega t}  \]</span></p>
<p><span class="math inline">\(\tilde{y}\)</span> kompleks çözümdür ve <span class="math inline">\(\tilde{y} = y_1 + iy_2\)</span>. O zaman her şeyi çözüp çözümü bulup <span class="math inline">\(\tilde{y}\)</span>'yi elde edersek aradığımız çözüm <span class="math inline">\(\tilde{y}\)</span>'nin reel kısmıdır. Bunun niye işlediğinin ispatı bu dokümanın altında.</p>
<p>Çözelim. Entegre edici faktör <span class="math inline">\(e^{kt}\)</span>. İki tarafı çarpalım</p>
<p><span class="math display">\[ (\tilde{y} e^{kt} )&#39; = k e^{(k + i\omega)t}  \]</span></p>
<p><span class="math display">\[ \tilde{y}e^{kt} = \frac{k}{k+iw} e^{(k+i\omega)t}\]</span></p>
<p><span class="math display">\[ \tilde{y} = \frac{k}{k+iw} e^{i\omega t}\]</span></p>
<p>Bir ölçekleme yaparak bölümü <span class="math inline">\(k\)</span>'ye bölelim ve sabitleri gruplayalım</p>
<p><span class="math display">\[ \tilde{y} = \frac{1}{1+i(\frac{w}{k})} e^{i\omega t}\]</span></p>
<p>Reel kısmını bulalım. Nasıl? Üstteki sonucun iki kısmı var, birinci faktör kartezyen, ikinci kısım kutupsal. Elimizdeki seçenekler de bunlar.</p>
<ol style="list-style-type: decimal">
<li><p>Kutupsal forma geç</p></li>
<li><p>Kartezyen forma geç</p></li>
</ol>
<p>Biz kutupsal formu deneyelim. <span class="math inline">\(\tilde{y}\)</span>'nin sadece bölenine bakalım. Oradaki form <span class="math inline">\(\cos(1) + i\sin(w/k)\)</span>'un grafiksel hali alttaki gibi</p>
<div class="figure">
<img src="7_4.png" />

</div>
<p>Aradaki açı <span class="math inline">\(\phi\)</span>, yani <span class="math inline">\(arg(1+i(w/k)) = \phi\)</span>.</p>
<p>Kompleks sayılarda bir kural şöyledir, eğer kompleks sayı 1'i bölüyorsa, açı değeri negatiflenir, ayrıca mutlak (absolute), yani <span class="math inline">\(r\)</span> değeri, <span class="math inline">\(1/r\)</span> haline gelir, o zaman</p>
<p><span class="math display">\[ \frac{1}{1+i(w/k)} = A e^{-i\phi} \]</span></p>
<p>Peki A nedir? A üstteki üçgenin hipotenüsü böleninde yer alan <span class="math inline">\(1 / \sqrt{1+(w/k)^2}\)</span>.</p>
<p><span class="math display">\[ A e^{-i\phi} = \frac{1}{\sqrt{1+(w/k)^2}} e^{-i\phi}\]</span></p>
<p>Artık <span class="math inline">\(\tilde{y}\)</span>'yi yazabiliriz. <span class="math inline">\(Ae^{-i\theta}\)</span> ve <span class="math inline">\(e^{i\omega t}\)</span>'yi biraraya koyarsak</p>
<p><span class="math display">\[ \tilde{y} = A e^{i\omega t - i\phi} \]</span></p>
<p><span class="math display">\[ = \frac{1}{\sqrt{1+(w/k)^2}} e^{i(\omega t - \phi)} \]</span></p>
<p>Reel sonuç için kompleks sistemden reel'e dönüyoruz. Reel kısım kartezyen formda <span class="math inline">\(\cos\)</span> altında olan terimdir, <span class="math inline">\(\sin\)</span> kısmını atarız, o zaman</p>
<p><span class="math display">\[ y_1 = \frac{1}{\sqrt{1+(w/k)^2}} \cos(\omega t - \phi) \]</span></p>
<p><span class="math inline">\(\phi\)</span>'nin formülü nedir? Üstteki resme göre <span class="math inline">\(\phi = tan^{-1}(w/k)\)</span>.</p>
<p><span class="math inline">\(\cos(\omega t - \phi)\)</span> bağlamında bakarsak <span class="math inline">\(\phi\)</span>'ye faz gecikmesi de denebilir, çünkü <span class="math inline">\(\phi\)</span> olmadan <span class="math inline">\(\cos\)</span> eğrisinin nasıl olacağını biliyoruz, <span class="math inline">\(\phi\)</span> eklenince bu <span class="math inline">\(\cos\)</span> eğrisine bir gecikme etkisi yapacaktır.</p>
<p>Ekler</p>
<p>Teori: Alttaki denklem</p>
<p><span class="math display">\[y&#39; + ky = kq_e(t)\]</span></p>
<p>için girdi <span class="math inline">\(q_e(t)\)</span>, <span class="math inline">\(\cos \omega t\)</span> olarak veriliyor. Biz problemi kompleksleştiriyoruz, ve <span class="math inline">\(e^{i\omega t}\)</span> ibaresinin reel tarafının kullanıyoruz çünkü bu ibare Euler formülünün bir parçası. O zaman elimizde şu var</p>
<p><span class="math display">\[y&#39; + ky = k e^{i \omega t}\]</span></p>
<p>Fakat sonuç ta kompleksleşeceği için notasyonu <span class="math inline">\(y\)</span>'den <span class="math inline">\(\tilde{y}\)</span>'ye değiştiriyoruz,</p>
<p><span class="math display">\[\tilde{y}&#39; + k\tilde{y} = k e^{i \omega t}\]</span></p>
<p>kompleks çözüm <span class="math inline">\(\tilde{y} = y_1 + iy_2\)</span>. İddiamız <span class="math inline">\(\tilde{y}\)</span>'yi bulursak, o zaman <span class="math inline">\(y_1\)</span> ilk, orijinal ODE'yi de çözer.</p>
<p>İspat</p>
<p><span class="math inline">\(\tilde{y} = y_1 + iy_2\)</span> ifadesini kompleksleşmiş ODE içine koyuyoruz.</p>
<p><span class="math display">\[(y_1 + iy_2)&#39; + k(y_1 + iy_2) = k e^{i\omega t}\]</span></p>
<p><span class="math display">\[y_1&#39; + iy_2&#39; + ky_1 + kiy_2 = ke^{i\omega t}\]</span></p>
<p>Reel ve kompleks sayıları yanyana olacak şekilde grupluyoruz</p>
<p><span class="math display">\[(y_1+ky_1) + i(y_2&#39; + ky_2) = ke^{i\omega t}\]</span></p>
<p>Ve görüyoruz ki üstteki denklemin sol tarafı içindeki reel kısım <span class="math inline">\((y_1+ky_1)\)</span>, orijinal ODE'nin (<span class="math inline">\(y\)</span> için <span class="math inline">\(y_1\)</span> kullanılırsa olacağı) sol tarafı ile tıpatıp aynı, ayrıca üstteki denklemin sağ tarafının reel kısmı <span class="math inline">\(k \cos \omega t\)</span>, orijinal ODE'nin sağ tarafına eşit. Yani beklediğimiz çözüm sol tarafta ortaya çıkınca, sağ tarafta girdi olarak verdiğimiz şeyi aynen görüyoruz.</p>
</body>
</html>
