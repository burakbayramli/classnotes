<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Limitler (Limits)</title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
</head>
<body>
<h1 id="limitler-limits">Limitler (Limits)</h1>
<p><span class="math inline">\(x\)</span> değeri <span class="math inline">\(x_o\)</span>'a yeterince yaklaşırken bir fonksiyonun limitinin <span class="math inline">\(L\)</span> olduğu söylenir, eğer <span class="math inline">\(x\)</span>'i <span class="math inline">\(x_0\)</span>'a yakınlaştırırken <span class="math inline">\(L\)</span>'e herhangi bir yakınlıkta / istediğimiz kadar yaklaşıyorsak [1, sf. 77]. Notasyon olarak,</p>
<p><span class="math display">\[ \lim_{x \to x_0} f(x) = L  \]</span></p>
<p>Üstteki paragraf formel bir tanım değil, çünkü &quot;yeterince yaklaşırken'', &quot;<span class="math inline">\(L\)</span>'e istediğimiz kadar yaklaşıyorsak'' gibi kelimeler matematiksel kesinliğe sahip değiller. Bir makine teknisyeni için yakınlık santimetrinin binde biri olabilir, yıldızları inceleyen bir astronom için yakınlık birkaç bin ışık yılı olabilir. Fakat bu tanım bazı spesifik fonksiyonların limitlerini bulmak için yeterli. Daha kesin tanım sonra gelecek.</p>
<p>Alttaki fonksiyon <span class="math inline">\(x=1\)</span> noktası yakınında nasıl davranır?</p>
<p><span class="math display">\[ f(x) = \frac{x^2 - 1}{x-1} \]</span></p>
<p>Dikkat edilirse fonksiyon tam <span class="math inline">\(x=1\)</span> noktasında tanımlı değil, tüm diğer reel sayılar için tanımlı (çünkü sıfır ile bölüm yapamıyoruz). İfadeyi çarpanlara ayırarak, bölüm, bölendeki aynı çarpanları iptal ediyoruz,</p>
<p><span class="math display">\[ f(x) = \frac{(x + 1)(x-1)}{x-1} = x+1, \qquad x \ne 1 \textrm{ için }\]</span></p>
<p>Demek ki <span class="math inline">\(f\)</span>'in grafiği <span class="math inline">\(x+1\)</span> çizgisi gibidir, daha doğrusu neredeyse aynısıdır tek fark o çizginin içinden (1,2) noktasının <em>çıkartılmış</em> halidir. Bu çıkartılan nokta alttaki grafikte bir boşluk olarak gösteriliyor, yani <span class="math inline">\(f(x)\)</span> o noktada tanımlı değil.</p>
<p><img src="limits_01.png" /> <img src="limits_02.png" /></p>
<p>Fakat grafiğe bakıyoruz, açık bir şekilde görülüyor ki, <span class="math inline">\(f(1)\)</span> tanımlı olmamasına rağmen <span class="math inline">\(x\)</span>'i <em>yeterince</em> 1' yaklaştırarak <span class="math inline">\(f(x)\)</span>'in değerini 2'ye <em>istediğimiz kadar</em> yaklaştırabiliriz.</p>
<p>İşte limit ifadesini şimdi devreye sokabiliriz, <span class="math inline">\(x\)</span> 1'e yaklaşırken <span class="math inline">\(f(x)\)</span>'in limitinin 2'ye yaklaştığını söyleriz, ve formül olarak</p>
<p><span class="math display">\[ \lim_{x \to 1} f(x) = 2 , \qquad \textrm { ya da } \qquad
\lim_{x \to 1} \frac{x^2 - 1}{x-1} = 2
\]</span></p>
<p>Limit Matematiğinin Kuralları</p>
<p>Eğer <span class="math inline">\(L,M,c,k\)</span> reel sayılar ise, ve</p>
<p><span class="math display">\[ \lim_{x \to c} f(x) = L, \qquad \lim_{x \to c} g(x) = M \]</span></p>
<p>ise,</p>
<p>Toplam Kuralı</p>
<p><span class="math display">\[ \lim_{x \to c} ( f(x)+g(x) ) = L + M  \]</span></p>
<p>Fark Kuralı</p>
<p><span class="math display">\[ \lim_{x \to c} ( f(x)-g(x) ) = L - M  \]</span></p>
<p>Çarpım Kuralı</p>
<p><span class="math display">\[ \lim_{x \to c} ( f(x) \cdot g(x) ) = L \cdot M  \]</span></p>
<p>Sabit İle Çarpım Kuralı</p>
<p><span class="math display">\[ \lim_{x \to c} ( k \cdot f(x) ) = k \cdot L  \]</span></p>
<p>Bölüm Kuralı</p>
<p><span class="math display">\[ \lim_{x \to c} ( \frac{f(x)}{g(x)} ) = \frac{L}{M}, \qquad M \ne 0  \]</span></p>
<p>Örnek</p>
<p><span class="math display">\[ \lim_{x \to c} \frac{x^4 + x^2 - 1}{x^2 + 5} \]</span></p>
<p>nedir? Haldır huldur bölüm yapmaya uğraşmaya gerek yok, Bölüm Kuralını kullanırsak, bölüm ve bölenin ayrı ayrı limitini alabiliriz,</p>
<p><span class="math display">\[ = \frac{\lim_{x \to c} x^4 + \lim_{x \to c} x^2 - \lim_{x \to c} 1}
{\lim_{x \to c} x^2 + \lim_{x \to c} 5} 
\]</span></p>
<p><span class="math display">\[ = \frac{c^4 + c^2 - 1}{c^2 + 5} \]</span></p>
<p>Formel Tanım</p>
<p>Fonksiyon <span class="math inline">\(f(x)\)</span>'in <span class="math inline">\(x_0\)</span> etrafındaki açık aralık (open interval) tanımlanmış olsun, tam <span class="math inline">\(x_0\)</span> üzerinde tanımlı olması şart değil. <span class="math inline">\(x\)</span>, <span class="math inline">\(x_0\)</span>'a yaklaşırken <span class="math inline">\(f(x)\)</span>'in limiti <span class="math inline">\(L\)</span> deriz, ve bunu</p>
<p><span class="math display">\[ \lim_{x \to x_0} f(x) = L \]</span></p>
<p>olarak belirtiriz, eğer her <span class="math inline">\(\epsilon &gt; 0\)</span> değeri için bir <span class="math inline">\(\delta &gt; 0\)</span> mevcut ise ve</p>
<p><span class="math display">\[ 0 &lt; |x - x_0| &lt; \delta 
\qquad \Rightarrow \qquad
|f(x) - L| &lt; \epsilon
\]</span></p>
<p>olmak üzere.</p>
<p>Örnek</p>
<p><span class="math display">\[ \lim_{x \to 1}  (5x - 3)  = 2\]</span></p>
<p>olduğunu gösterin.</p>
<p>Üstteki limit tanımında <span class="math inline">\(x_0 = 1\)</span> olacak, <span class="math inline">\(f(x) = 5x - 3\)</span> ve <span class="math inline">\(L=2\)</span>. Yapmamız gereken herhangi bir <span class="math inline">\(\epsilon &gt; 0\)</span> için <span class="math inline">\(\delta &gt; 0\)</span> bulmamız, öyle ki <span class="math inline">\(x \ne 1\)</span>, <span class="math inline">\(x\)</span> <span class="math inline">\(x_0\)</span>'in <span class="math inline">\(\delta\)</span> yakınında. Yani ne zaman</p>
<p><span class="math display">\[ 0 &lt; |x-1| &lt; \delta \]</span></p>
<p>ise, <span class="math inline">\(f(x)\)</span>, <span class="math inline">\(L=2\)</span> değerinin en fazla <span class="math inline">\(\epsilon\)</span> kadar yakınında, yani</p>
<p><span class="math display">\[ |f(x) - 2| &lt; \epsilon \]</span></p>
<p>Şimdi <span class="math inline">\(\delta\)</span> değerini <span class="math inline">\(\epsilon\)</span> eşitsizliğinden geriye giderek hesaplamaya uğraşacağız,</p>
<p><span class="math display">\[ |(5x-3) - 2| = |5x-5| &lt; \epsilon \]</span></p>
<p><span class="math display">\[ 5 |x-1| &lt; \epsilon \]</span></p>
<p><span class="math display">\[ |x-1| &lt; \epsilon / 5 \]</span></p>
<p>O zaman <span class="math inline">\(\delta = \epsilon / 5\)</span> alabiliriz, çünkü <span class="math inline">\(0 &lt; |x-1| &lt; \delta\)</span> için</p>
<p><span class="math display">\[ |(5x-3)-2| = |5x-5| = 5|x-1| &lt; 5 (\epsilon/5) = \epsilon \]</span></p>
<p>doğru olur. Böylece <span class="math inline">\(\lim_{x \to 1} (5x-3) = 2\)</span> olduğunu ispatlamış olduk.</p>
<div class="figure">
<img src="limits_03.png" />

</div>
<p>Resimde de görülüyor, eğer <span class="math inline">\(f(x) = 5x-3\)</span> ise <span class="math inline">\(0 &lt; |x-1| &lt; \epsilon/5\)</span> olması <span class="math inline">\(|f(x)-2| &lt; \epsilon\)</span> olmasını garanti hale getiriyor.</p>
<p>Bir Limit Olarak <span class="math inline">\(e\)</span></p>
<p>Matematikteki ünlü eşitliklerden birisi</p>
<p><span class="math display">\[ e = \lim_{n \to \infty} (1+ \frac{1}{n})^n \]</span></p>
<p>Diyelim ki <span class="math inline">\(f(x)=\ln x\)</span>. Şimdi <span class="math inline">\(f&#39;(x)\)</span> ifadesini düşünelim, türevin <span class="math inline">\(1/x\)</span> olduğunu biliyoruz. Şimdi bu ifadenin limit açılımını yapalım,</p>
<p><span class="math display">\[
= \lim_{h \to 0} \frac{f(x+h)-f(x)}{h}
= \lim_{h \to 0} \frac{\ln(x+h)-\ln(x)}{h} 
\]</span></p>
<p><span class="math display">\[
= \lim_{h \to 0} \frac{1}{h} \ln(x+h)-\ln(x)
= \lim_{h \to 0} \frac{1}{h} \ln \big(\frac{x+h}{x} \big)
\]</span></p>
<p><span class="math display">\[ = \lim_{h \to 0} \frac{1}{h} \ln \big( 1 + \frac{h}{x} \big) = \frac{1}{x}  \]</span></p>
<p>ki <span class="math inline">\(1/x\)</span> daha önceki türevden geldi.</p>
<p>Şimdi, basitleştirme amaçlı <span class="math inline">\(r=1/x\)</span> dersek,</p>
<p><span class="math display">\[ = \lim_{h \to 0} \frac{1}{h} \ln \big( 1 + rh \big) = r  \]</span></p>
<p><span class="math display">\[ = \lim_{h \to 0}  \ln \big( 1 + rh \big)^{1/h} = r  \]</span></p>
<p>İki tarafın <span class="math inline">\(\exp\)</span>'sini alırsak,</p>
<p><span class="math display">\[ = \lim_{h \to 0}  \exp \ln \big( 1 + rh \big)^{1/h} = e^r  \]</span></p>
<p>altta <span class="math inline">\(\exp\)</span> ve <span class="math inline">\(\ln\)</span> birbirini iptal eder, ve <span class="math inline">\(n = 1/h\)</span> dersek,</p>
<p><span class="math display">\[ = \lim_{n \to \infty}  \big( 1 + \frac{r}{n} \big)^{n} = e^r  \]</span></p>
<p>Limitin nasıl değiştiğine dikkat: <span class="math inline">\(h\)</span> sıfıra gidiyordu, ama <span class="math inline">\(n=1/h\)</span> sonsuza gidiyor. Özel durum <span class="math inline">\(r=1\)</span> için</p>
<p><span class="math display">\[ e = \lim_{n \to \infty}  \big( 1 + \frac{1}{n} \big)^{n}\]</span></p>
<p><span class="math inline">\(e^x\)</span>'mi <span class="math inline">\(x^e\)</span>'mi Daha Hızlı Büyür</p>
<p>Bu soru akla gelebilir, mesela <span class="math inline">\(sabit^{degisken}\)</span> mi yoksa <span class="math inline">\(degisken^{sabit}\)</span> formunun mu daha hızlı büyüdüğü. Örnek olarak <span class="math inline">\(e^{x}\)</span>,<span class="math inline">\(x^e\)</span> alabiliriz, <span class="math inline">\(e\)</span> bir sabittir, yeterince büyüktür (2.718..). Hipotez şöyle olsun, <span class="math inline">\(e^{x}\)</span> daha hızlı büyür, acaba doğru mu? Bu soruyu sormak, <span class="math inline">\(\lim_{x \to \infty} x^e / e^{x}\)</span>'nun sıfıra gidip gitmediğini hesaplamak ile aynıdır.</p>
<p>L'Hospital uygularsak, yani <span class="math inline">\(\lim_{z \to z_0} f(z)/g(z) = \lim_{z \to z_0} f&#39;(z)/g&#39;(z)\)</span></p>
<p><span class="math display">\[ 
\lim_{x \to \infty} \frac{x^e}{e^{x}} = 
\lim_{x \to \infty} \frac{e \cdot x^{e-1}}{e^{x}} = 
\lim_{x \to \infty} \frac{e(e-1) \cdot x^{e-2}}{e^{x}} 
\lim_{x \to \infty} \frac{e(e-1)(e-2) \cdot x^{e-3}}{e^{x}} = 0
\]</span></p>
<p>Sonuçta bölen hiç değişmeden kaldı, sonuçta altta sonsuza giden bir ifade var, üstte ise küçülen bir ifade. <span class="math inline">\(e^x\)</span> daha çok daha hızlı büyüyen bir ifadedir.</p>
<p>L'Hospital (l'Hôpital) Kuralı [1, sf. 292]</p>
<p><span class="math display">\[ \lim_{x \to a} \frac{f(x)}{g(x)}\]</span></p>
<p>bazen hesaplanamaz, çünkü hem <span class="math inline">\(f(a)\)</span> hem <span class="math inline">\(g(a)\)</span> sıfıra eşittir. Bu durum <span class="math inline">\(0/0\)</span> gibi acaip bir durum ortaya çıkarır, ki böyle bir şeyi hesaplamak mümkün değildir. <span class="math inline">\(0/0\)</span>'in diğer bir adı &quot;hesaplanamayan form (indeterminate form)''. Fakat L'Hospital 1. Senaryo kuralına göre,</p>
<p><span class="math display">\[ \lim_{x \to a} \frac{f(x)}{g(x)} = 
\frac{f&#39;(a)}{g&#39;(a)} 
\]</span></p>
<p>eşitliği kullanılabilir.</p>
<p>Bir diğer form,</p>
<p><span class="math display">\[ \lim_{x \to a} \frac{f(x)}{g(x)} = 
\lim_{x \to a} \frac{f&#39;(x)}{g&#39;(x)} 
\]</span></p>
<p>İspat</p>
<p><span class="math inline">\(f&#39;(a)\)</span> ve <span class="math inline">\(g&#39;(a)\)</span>'dan geriye doğru gidelim, ki bu tanımların kendisi de birer limit zaten.</p>
<p><span class="math display">\[ 
\frac{\displaystyle f&#39;(a)}{g&#39;(a)} = 
\frac
{\lim_{x \to a}\frac{\displaystyle f(x) - f(a)}{\displaystyle x-a}}
{\lim_{x \to a}\frac{\displaystyle g(x) - g(a)}{\displaystyle x-a}}
\]</span></p>
<p><span class="math display">\[ =
\lim_{x \to a } \frac
{\frac{\displaystyle f(x) - f(a)}{\displaystyle x-a}}
{\frac{\displaystyle g(x) - g(a)}{\displaystyle x-a}}
\]</span></p>
<p><span class="math display">\[ =
\lim_{x \to a } \frac
{f(x) - f(a) }{g(x)-g(a)}
\qquad (1)
\]</span></p>
<p><span class="math inline">\(x \to a\)</span> iken <span class="math inline">\(g(a)\)</span> ve <span class="math inline">\(f(a)\)</span>'nin sıfıra gittiğini biliyoruz, tüm bu işlere girmemizin sebebi oydu zaten, o zaman</p>
<p><span class="math display">\[ =
\lim_{x \to a } \frac
{f(x) - 0 }{g(x)- 0} = 
\lim_{x \to a }  \frac{f(x)  }{g(x)}
\]</span></p>
<p>Bir diğer hesaplanamayan form <span class="math inline">\(\infty/\infty\)</span> için de L'Hospital Kuralı aynen geçerli. O formun ispatı biraz daha çetrefil, ama kullanma bağlamında aynen işliyor.</p>
<p>Uyarı: Eğer <span class="math inline">\(0/0\)</span> ya da <span class="math inline">\(\infty/\infty\)</span> durumu ortada yoksa L'Hospital Kuralını kullanmayın. İspat da zaten böyle bir durumun olduğu bilgisinden hareketle sonuca ulaşıyor.</p>
<p><span class="math inline">\(\infty/\infty\)</span> Durumu</p>
<p>Bu ispat için</p>
<p><span class="math inline">\(L=\lim_{x \to \infty} f&#39;(x)/g&#39;(x)\)</span> kabul edelim ve öyle bir <span class="math inline">\(a\)</span> seçelim ki</p>
<p><span class="math inline">\(\frac{f&#39;(x)}{g&#39;(x)} \stackrel{\approx}{\epsilon} L\)</span>, <span class="math inline">\(x&gt;a\)</span>.</p>
<p>olsun.</p>
<p>Not: Hocanın notasyonuna göre eğer <span class="math inline">\(a,b\)</span> birbirlerine <span class="math inline">\(\epsilon\)</span> kadar yakınlarsa <span class="math inline">\(a \stackrel{\approx}{\epsilon} b\)</span> kullanılır.</p>
<p>Şimdi ispatın geri kalanında şu alttaki iki yaklaşıksallığı ispat etmek bir yöntemdir, (<span class="math inline">\(x\gg 1\)</span> olmak üzere)</p>
<p><span class="math display">\[ 
\frac{f(x)}{g(x)} \stackrel{\approx}{\epsilon}
\frac{f(x)-f(a)}{g(x)-g(a)} \stackrel{\approx}{\epsilon}
L
 \]</span></p>
<p>Ortadaki ifade (1)'e benziyor. Şimdi ilk yaklaşıksallık için</p>
<p><span class="math display">\[ f(x) - f(a) = f(x) [ 1 - f(a)/f(x)]  \]</span></p>
<p>yazarız. Bu basit bir cebirsel manipülasyon. Aynı şeyi <span class="math inline">\(g(x)\)</span>'li bölen için de yaparız. Birada yazarsak</p>
<p><span class="math display">\[ \frac{f(x)}{g(x)} \stackrel{\approx}{\epsilon}
\frac{f(x) [ 1 - f(a)/f(x)] }{g(x) [ 1 - g(a)/g(x)] } 
\]</span></p>
<p>Her iki taraftan <span class="math inline">\(f(x)/g(x)\)</span> iptal olabilir.</p>
<p>Sonra limit teorisini kullanırız. Bu yaklaşıksallığın varlığı bariz, çünkü, herhangi bir <span class="math inline">\(\epsilon\)</span> için <span class="math inline">\(x_0\)</span>'i yeterince büyük seçebiliriz ki alttaki</p>
<p><span class="math display">\[ 1 - \epsilon &lt; \frac{1 -  f(a)/f(x)}{1-g(a)/g(x)} &lt; 1 + \epsilon \]</span></p>
<p><span class="math inline">\(x &gt; x_0\)</span> için hep doğru olur. Unutmayalım, <span class="math inline">\(f(x),g(x)\)</span>, <span class="math inline">\(x\to \infty\)</span> iken sonsuzluğa gidiyorlar. Sabit bir <span class="math inline">\(f(a),g(a)\)</span> değerini sonsuza giden bir değerle bölünce ortaya sıfır çıkıyor, elde kalanlar yaklaşıksal olarak <span class="math inline">\(1/1\)</span>.</p>
<p>İkinci yaklaşıksallık için, Cauchy Ortalama Değer Teorisi (Cauchy Mean-value Theorem) kullanırız [ispatı altta]. <span class="math inline">\(a &lt; c &lt; x\)</span> şeklinde öyle bir <span class="math inline">\(c\)</span> vardır ki <span class="math inline">\((f(x) - f(a))g&#39;(c) = (g(x)-g(a))f&#39;(c)\)</span> doğrudur. Yani</p>
<p><span class="math display">\[ \frac{f(x)-f(a)}{g(x)-g(a)} = \frac{f&#39;(c)}{g&#39;(c)} \]</span></p>
<p>ki bu ifade <span class="math inline">\(L\)</span>'e <span class="math inline">\(\epsilon\)</span> kadar yakındır.</p>
<p>
  <a href="..">Yukarı</a>
</p>
</body>
</html>
