<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Ders 10</title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
</head>
<body>
<h1 id="ders-10">Ders 10</h1>
<p>Bu dersin konusu salınımlar (oscillations), ki bu kavram günlük hayatta sürekli karşılaşılan ve önemli bir kavramdır. Bizim önceden gördüğümüz salınımlar karakteristik denklem <span class="math inline">\(r^2 + br + k = 0\)</span>'in kompleks kökleri ile alakalıydı. Kompleks kökler</p>
<p><span class="math display">\[ r = a \pm bi \]</span></p>
<p>formundadırlar.</p>
<p>[önceki derste <span class="math inline">\(a\)</span> ve <span class="math inline">\(b\)</span> reel kısımları kullanmak yerine niye <span class="math inline">\(a\)</span> ve <span class="math inline">\(-b\)</span> kullanmanın gereksiz olduğu hakkındaki bölüm atlandı].</p>
<p>Şu resme dönelim.</p>
<div class="figure">
<img src="10_1.png" />

</div>
<p>Formüller</p>
<p><span class="math display">\[ mx&#39;&#39; + cx&#39; + kx = 0 \]</span></p>
<p><span class="math display">\[ x&#39;&#39; + \frac{c}{m}x&#39; + \frac{k}{m}x = 0 \]</span></p>
<p>En alttaki standart form. Bu formülü değişik bir şekilde yazalım - hem eklektik [farklı şeylerin birleşimi], hem değişiklik olsun diye, böylece <span class="math inline">\(x\)</span> bazlı kullanıma fazla bağlı olmayız, her türlü kullanımla iş yapabiliriz. Şöyle bir form kullanalım:</p>
<p><span class="math display">\[ y&#39;&#39; + 2p y&#39; + \omega_0^2y = 0 \]</span></p>
<p>Niye 2 ve niye <span class="math inline">\(\omega_0\)</span>'in karesini kullandığımızı ileride anlayacağız (bu şekilde kullanım bazı ilgili formüllerin daha temiz olmasını sağlıyor).</p>
<p>Biz bu derste salınımlarla ilgilendiğimiz için üstteki formülün kompleks kökleri olduğu koşullarla ilgileniyoruz, eğer kökler reel olsaydı o zaman sistem aşırı sönümlü (overdamped) olurdu, bu durumla ilgilenmiyoruz. Genel olarak ta sönümsüz durum daha çok ilgi çeken bir durumdur.</p>
<p>Karakteristik denklem nedir?</p>
<p><span class="math display">\[ r^2 + 2pr + \omega_0^2 \]</span></p>
<p><span class="math inline">\(p\)</span> bir sabit, çoğunlukla denklemde o pozisyondaki bir <span class="math inline">\(p\)</span> değişkenini <span class="math inline">\(p(t)\)</span> şeklinde kullanıyordum, ama burada <span class="math inline">\(p\)</span> sabit.</p>
<p>Denklemin kökleri nedir? Şimdi <span class="math inline">\(p\)</span>'nin önüne bir 2 koymanın faydalarını görüyoruz herhalde, karesel çözüm denklemi:</p>
<p><span class="math display">\[ \frac{-b \pm \sqrt{b^2-4ac}}{2a} \]</span></p>
<p>Birinci kısım, <span class="math inline">\(a=1\)</span> olduğuna göre <span class="math inline">\(-b / 2\)</span>, o zaman <span class="math inline">\(-2p / 2 = -p\)</span>. 2 sayesinde temiz bir sonuç oldu. <span class="math inline">\(\sqrt{b^2-4ac} / 2\)</span> için bölümün üstü <span class="math inline">\(\sqrt{4p^2 - 4\omega_0^2}\)</span>, karekök içindeki 4'ler dışarı 2 olarak çıkabilirler, çıkınca da bölen 2 ile iptal olabilirler. Geriye <span class="math inline">\(\sqrt{p^2 -  \omega_0^2}\)</span> kalır. Sonucun tamamı</p>
<p><span class="math display">\[ -p \pm \sqrt{p^2 - \omega_0^2} \]</span></p>
<p>Yani bir karesel denklemde matematikçiler ikinci terime ne zaman bir 2 yerleştirirlerse, bunu yapmalarının sebebi karesel çözüm formülünü kullanmak istemeleri ve ekstra 2 sayılarının formülü karıştırmasını engellemek istemeleridir.</p>
<p>Eğer <span class="math inline">\(p=0\)</span>, yani <span class="math inline">\(c/m = 0\)</span>, yani ortada engelleyici yok. Bu sönümsüz (undamped) durum. O zaman o terim yokolunca geri kalan denklem</p>
<p><span class="math display">\[ y&#39;&#39; + \omega_0^2y = 0 \]</span></p>
<p>Bu basit harmonik hareket (simple harmonic motion) denklemidir, ki öğrenciler bu denklemi zaten üstteki gibi görmeye alışıktır. Niye? Çünkü o zaman <span class="math inline">\(\omega_0\)</span> terimi salınımın dairesel frekansını temsil eden terimdir. O formdaki bir denkleme bakarak anında frekansın ne olduğunu çıkartabilmiş oluruz.</p>
<p>Genel çözümler o zaman <span class="math inline">\(r=\pm i \omega_0\)</span> şeklinde olurlar, kompleks açılımı kullanırsak</p>
<p><span class="math display">\[ y = c_1 \cos(\omega_0 t) + c_2 i\sin (\omega_0 t) \]</span></p>
<p>ya da</p>
<p><span class="math display">\[ y = A \cos(\omega_0 t - \phi) \]</span></p>
<p>Tüm bunlar <span class="math inline">\(k/n\)</span> yerine niye <span class="math inline">\(\omega_0\)</span>'in karesini kullandığımızı ispatlamıştır herhalde. Şimdi sorumuz sönümlü koşulun neye benzeyeceği. Bu durum probleme biraz daha yakından bakmayı ve daha fazla düşünmeyi gerektiriyor.</p>
<p>Sönümlü koşulu düşünelim. Bu sistemde ne zaman salınım elde ederim? <span class="math inline">\(\sqrt{p^2 - \omega_0^2}\)</span>'in içi negatif olduğu zaman, yani <span class="math inline">\(p^2 - \omega_0^2 &lt; 0\)</span>. Ayrica <span class="math inline">\(p\)</span> ve <span class="math inline">\(\omega_0\)</span>'in pozitif olması mecbur olduğuna göre (çünkü öyle tanımladık) <span class="math inline">\(p &lt; \omega_0\)</span> olmalıdır.</p>
<p>Bu koşulu konuşma ile belirtmek gerekirse, &quot;sönüm terimi dairesel frekanstan küçük olduğu zaman''. Tabii sönümün yarısı demek istiyoruz aslında çünkü <span class="math inline">\(p\)</span>'yi 2 ile çarptık, bir de orijinal formülde <span class="math inline">\(m\)</span> ile bölüm var, bunu da hesaba katmalı. Yani, belki sönüm yerine <span class="math inline">\(p\)</span> demek daha doğru olur.</p>
<div class="figure">
<img src="10_2.png" />

</div>
<p>Önceki dersten hatırlarsak, çözümün grafiği üsttekine benzer. Özel (particular) çözüm kırmızı çizgidir, y eksenini kestiği nokta başlangıç şartı tarafından tanımlanır, altında kaldığı <span class="math inline">\(e^{-pt}\)</span> eğrisi onun bir nevi yüksekliğidir (amplitude).</p>
<p>Bu noktada sorulabilecek ilk ilginç sorulardan biri, çözümün t eksenini kestiği her noktanın arasındaki boşluk nedir?</p>
<div class="figure">
<img src="10_3.png" />

</div>
<p>Bu mesafe, yani periyotun büyüklüğünü <span class="math inline">\(\pi / \omega_1\)</span> olarak belirtelim, <span class="math inline">\(\pi\)</span> çünkü hemen yanındaki parçayı da dahil etseydik o nokta bir salınımın tamamlandığı noktadır, orada <span class="math inline">\(2\pi\)</span> kullanılacaktı. Genel bağlamda bu fonksiyon aslında yarı-periyodik diye nitelenen fonksiyonlardan, tam periyodik değil çünkü fonksiyonun yüksekliği sürekli azalıyor ama periyodik &quot;olmaya uğraşıyor'', en azından bir şeyi periyodik olarak yapıyor, t eksenini periyodik olarak kesiyor. <span class="math inline">\(\omega_1\)</span> frekans, ama ona aslında &quot;yarı (pseudo) frekans'' demek lazım, aynen fonksiyonun &quot;yarı-periyodik'' olması gibi.</p>
<p>Sezgisel olarak düşünelim: Eğer sönüm <span class="math inline">\(c\)</span> artarsa, yarı-frekans <span class="math inline">\(\omega_1\)</span>'e ne olur? Düşer. Şimdi formülsel olarak düşünelim. <span class="math inline">\(\omega_1\)</span> nedir? Ana denklemin çözümüne bakalım</p>
<p><span class="math display">\[ r = -p \pm \sqrt{-(\omega_0^2 - p^2)} = -p \pm \sqrt{-\omega_1^2}\]</span></p>
<p><span class="math inline">\((\omega_0^2-p^2)\)</span> parentezi dışına bir eksi işareti koydum, çünkü o terimin negatif bir sayı olduğunu vurgulamak istedim, <span class="math inline">\(\omega_0^2-p^2\)</span> ifadesinin karesi elimizdeki yeni frekans olacak.</p>
<p>Burada yeni frekans <span class="math inline">\(\omega_1\)</span> olacaktır, çözümü yazalım, ve <span class="math inline">\(\omega_1\)</span>'in karesinin karekökü yine kendisidir, ama önündeki eksinin karekök dışına çıkarken bir <span class="math inline">\(i\)</span> ortaya çıkartacağını hesaba alarak</p>
<p><span class="math display">\[ e^{-pt}(c_1 \cos \omega_1 t + c_2 \sin \omega_1 t) \]</span></p>
<p>ya da</p>
<p><span class="math display">\[
 e^{-pt} A \cos (\omega_1 t - \phi) 
\qquad (1)
\]</span></p>
<p>ve böylece <span class="math inline">\(\omega_1\)</span>'in yarı-frekans olduğunu görüyoruz. Niye? Çözümün t eksenini kestiği ilk yeri <span class="math inline">\(t_1\)</span> olarak düşünelim. O zaman <span class="math inline">\(t_2\)</span> nedir? <span class="math inline">\(t_2 = t_1 + 2\pi / w_1\)</span>. Değil mi? t eksenini kesmek demek <span class="math inline">\(\cos (\omega_1 t - \phi)\)</span> ibaresinin sıfır olması, bir <span class="math inline">\(\cos\)</span> teriminin sıfır olması ise <span class="math inline">\(\pi/2\)</span>'nin katlarında olduğumuzu gösterir.</p>
<p><span class="math display">\[ \omega_1 t - \phi = \pi / 2 \]</span></p>
<p>Bir dahaki kesişme</p>
<p><span class="math display">\[ \omega_2 (t_1 + \frac{2\pi}{\omega_1}) - \phi = \pi / 2 + 2\pi\]</span></p>
<p>Şimdi formül (1)'de neyin neye bağlı olduğunu görmek istiyorum. Elimizdekiler şunlar: <span class="math inline">\(p\)</span>, <span class="math inline">\(\phi\)</span>, <span class="math inline">\(A\)</span>, <span class="math inline">\(\omega_1\)</span>.</p>
<p><span class="math inline">\(p\)</span>: sadece ODE'ye bağlı (<span class="math inline">\(c/2m\)</span>)</p>
<p><span class="math inline">\(\phi\)</span>: Başlangıç koşullarına bağlı</p>
<p><span class="math inline">\(A\)</span>: Başlangıç koşullarına bağlı</p>
<p><span class="math inline">\(\omega_1\)</span>: sadece ODE'ye bağlı. <span class="math inline">\(\omega_1\)</span>'i içeren formül neydi? <span class="math inline">\(\omega_0^2 - p^2 = \omega_1^2\)</span>. Bu Pitagor'un Teoremi ile alakalı, şekil altta. <span class="math inline">\(\omega_1\)</span> sönüm, o zaman yaya, yani yay sabitine bağlı.</p>
<div class="figure">
<img src="10_4.png" />

</div>
<p>
  <a href="..">Yukarı</a>
</p>
</body>
</html>
