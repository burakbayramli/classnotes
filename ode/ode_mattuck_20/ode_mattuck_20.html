<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
  <title></title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="ders-20">Ders 20</h1>
<p>Konumuz Laplace Transformu ile diferansiyel denklem çözmek. Fakat onu yapmadan önce, Laplace Transformunun mümkün olduğundan emin olmamız gerekiyor. Bazılarınız düşünebilir, &quot;ama hocam alttaki formül her zaman hesaplanaz mı?''</p>
<p><span class="math display">\[ F(s) = \int_0^{\infty} f(t)e^{-st} \mathrm{d} t \]</span></p>
<p>Cevap hayır çünkü üstteki bir uygunsuz (improper) entegral, üst sınır sonsuzluğa gidiyor ve bildiğimiz gibi uygunsuz entegraller her zaman bir değere yaklaşmıyorlar (converge).</p>
<p>Laplace tranformunun mümkün olmasının kontrolü, entegre edilen <span class="math inline">\(f(t)\)</span>'nin &quot;çok hızlı büyümemesi''yle alakalı. Fonksiyonun büyüyebilir tabii, ama çok hızlı büyürse o zaman <span class="math inline">\(e^{-st}\)</span> ile çarpılmak onu aşağı çekemez, ve entegralin tamamı bir değere yaklaşamaz. O zaman <span class="math inline">\(f(t)\)</span>'nin olması gerektiği şartı &quot;üstel tipte (exponential type)'' olarak tarif edebiliriz. Yani</p>
<p><span class="math display">\[ |f(t)| \le C e^{kt}, \ \textit{ sabit } C &gt; 0, \forall t \ge 0 
\textit{ herhangi bir } k &gt; 0
\]</span></p>
<p><span class="math inline">\(f(t)\)</span>'nin mutlak (absolute) değerini kullandık, fonksiyonun eksi yönde mi, artı yönde mi olduğu önemli değil, önemli olan büyüyüs (ya da küçülüs) hızı. Bu arada, üstteki tanımda bir sürü dehşet hızla büyüyen fonksiyon mümkün, mesela <span class="math inline">\(e^{100t}\)</span>'yi düşünelim; bu fonksiyonun nasıl büyüdüğünü gören var mı? Roket gibi yukarı fırlar, o kadar hızlı bir büyümeden bahsediyoruz. Yani üstteki şart geniş bir yelpazedeki fonksiyonları kapsayabilir, çok kısıtlayıcı sayılmaz. Bazı örnekler görelim.</p>
<p><span class="math inline">\(\sin(t)\)</span> üstel tipte midir? Evet, çünkü <span class="math inline">\(|\sin(t)| \le 1\)</span> daha doğrusu <span class="math inline">\(|\sin(t)| \le 1 \cdot e^{0t}\)</span>.</p>
<p>Ya <span class="math inline">\(t^n\)</span>? Bu fonksiyon da roket gibi yukarı fırlar ama acaba karşılaştırılacak üstel fonksiyonda <span class="math inline">\(k\)</span>'yi yeterince büyük yaparsak onun üstesinden gelebilir miyiz? Şaşırtıcı gelebilir ama buna gerek yok, <span class="math inline">\(k=1\)</span> bu işi hallediyor.</p>
<p><span class="math display">\[ t^n \le M e^t, \ \textit{ M herhangi bir sabit }, \forall t &gt; 0 \]</span></p>
<p>Yani bu üstel tıp bir fonksiyon. Bunun tabii ki böyle olacağını tahmin edebilirdik, geçen derste <span class="math inline">\(t^n\)</span>'nin Laplace tranformunu hesapladık ne de olsa (Laplace tranformu yapabilmek teoride her zaman üstel tıp olması anlamına gelmiyor aslında, ama pratikte her zaman öyle), neyse, ama üstteki karşılaştırma nasıl işledi? Şu hesabı yapalım</p>
<p><span class="math display">\[ \frac{t^n}{e^t} \]</span></p>
<p>İddia ediyorum ki üstteki ifade bir <span class="math inline">\(M\)</span> sabiti ile &quot;sınırlanmıştır (bounded by)'', yani hep <span class="math inline">\(M\)</span>'in altındadır. Kontrol etmek için yani</p>
<p><span class="math display">\[ \frac{t^n}{e^t} \le  M\]</span></p>
<p>sorusunu kontrol ederiz. Ya da onunla direk ilgili bir soru <span class="math inline">\(t \to \infty\)</span> iken</p>
<p><span class="math display">\[ \frac{t^n}{e^t} \to ?\]</span></p>
<p>sorusunu. Üstteki bölüm sıfıra yaklaşır. Niye? Yine önceki dersten, L'Hospital Kuralı sebebiyle! Bölümün sıfıra gitmesi ne anlama gelir?</p>
<div class="figure">
<img src="20_1.png" />

</div>
<p>Bölüm sıfırda başlamıştır, ve sıfıra gider, ve sürekli bir fonksiyondur. Bu demektir ki arada bir yerde muhakkak bir maksimum değere (max value) sahiptir, bu noktaya <span class="math inline">\(M\)</span> dersek, bölüm <span class="math inline">\(M\)</span> tarafından sınırlandırılmıştır diyebiliriz.</p>
<p>Şimdi üstel tip &quot;olmayan'' iki tane fonksiyon görelim.</p>
<p>Mesela <span class="math inline">\(1/t\)</span> üstel tip değildir.</p>
<p><span class="math display">\[ \int_0^{\infty} e^{-st}\frac{1}{t} \mathrm{d} t  \]</span></p>
<p>Entegralin sınırlarına bakalım, <span class="math inline">\(t\)</span> 0 yakında iken <span class="math inline">\(e^{-st} \approx 1\)</span>. Geri kalan</p>
<p><span class="math display">\[ \int_0 \frac{\mathrm{d} t}{t} \]</span></p>
<p>ki üst sınırı belirtmedik, ne olursa olsun, bir noktaya yaklaşmaz, üstteki fonksiyon <span class="math inline">\(ln(t)\)</span> gibidir, <span class="math inline">\(ln(0)=-\infty\)</span> değeridir zaten. O zaman <span class="math inline">\(1/t\)</span> üstel tip değildir, ve <span class="math inline">\(1/t\)</span>'nin Laplace tranformu yoktur.</p>
<p>Bir bakıma üstteki fonksiyon &quot;ise doğru başlamadığı'' için üstel tip olamamıştır, ta baştan sonsuzluk devreye girmiştir çünkü. Daha ilginç bir örnek aşırı hızlı büyüyen bir fonksiyon. Mesela</p>
<p><span class="math display">\[ e^{t^2} \]</span></p>
<p>Bu fonksiyon üstel tip olamayacak kadar hızlı büyür. Çünkü</p>
<p><span class="math display">\[ e^{t^2} &gt; e^{kt} \]</span></p>
<p><span class="math inline">\(k\)</span> ne kadar büyük olursa olsun üstteki ibare geçerlidir.</p>
<p>Çünkü sonsuza giderken <span class="math inline">\(t^2 &gt; kt\)</span> olur, <span class="math inline">\(t&gt;k\)</span>'yi geçtikten sonra bu olacaktır, evet oraya gelinceye kadar bayağı beklemek gerekebilir, ama sonsuza giderken bu kesinlikle olur.</p>
<p>E o zaman <span class="math inline">\(e^{t^2}\)</span> içeren diferansiyel denklemleri nasıl çözeceğiz? Laplace ile değil ama başka bir şekilde. Nasıl bir yol takip etmeliyiz? Çözümü biz vermeyeceğiz, çünkü araştırmalarımızda öyle bir denklem hiç karşımıza çıkmıyor. Tabiat <span class="math inline">\(\sin, \cos\)</span>, <span class="math inline">\(e\)</span> içeren üstel fonksiyonları sever, fizikte <span class="math inline">\(e^{t^2}\)</span> türünden hiçbir ifade görmedim, belki bu benim cahilliğimle alakalı [hoca alçakgönüllülük yapıyor].</p>
<p>Not: <span class="math inline">\(e^{-t^2}\)</span> başka bir hikaye. O y ekseninden aşağı, iki yana yayılan bir fonksiyon üretir.</p>
<p>Şimdi Laplace Tranform ile diferansiyel denklem çözmeye gelelim.</p>
<p>Laplace ile çözmek ve şimdiye kadar kullandığımız yöntemlerle çözmek arasında çok temel bazı farklılıklar var.</p>
<p><span class="math display">\[ y&#39;&#39; + Ay&#39; + By = h(t) \]</span></p>
<p>Şimdiye kadar gördüğümüz teknikler bu problemi bu haliyle çözerler. Ama Laplace tranformu bir başlangıç şart problemine (initial value problem) ihtiyaç duyar. Yani çözümden önce başlangıç şartını kesinlikle tanımlamanız gerekir.</p>
<p>Peki bu değerleri bilmiyorsam ne yaparım? O değerler için değişkenler atarız,</p>
<p><span class="math display">\[ y(0) = y_0, \ y&#39;(0) = y_0&#39; \]</span></p>
<p>ve böyle devam ederiz, çözümün içinde tabii ki <span class="math inline">\(y_0,y_0&#39;\)</span> değerleri olacaktır. Yani bir anlamda başlangıç değerleri yoksa bile &quot;varmış gibi'' yapıyoruz, kıyasla diğer yöntemlerde varmış gibi yapmaya bile gerek yoktu. Kimisine göre bu büyük bir eksik sayılabilir belki, kimisi için de hiç önemli değildir. Biz ikinci bakış açısını bu derste takip edelim isterseniz.</p>
<p>Bir türevin Laplace Tranformunu nasıl yaparım? Bir türevin Laplace'i <em>cebirsel</em> bir fonksiyondur, yani kendisi türev olmayan, doğaüstü (transcendental) olmayan bir <span class="math inline">\(Y(s)\)</span> fonksiyonu.</p>
<p><span class="math inline">\(Y(s)\)</span> elde edilince, onu cebirsel yöntemlerle çözeriz. Her cebirsel fonksiyon çözülebilir demiyoruz, ama Laplace'in bize sağladığı cebirsel fonksiyonlar çözülebilir olacaktır. <span class="math inline">\(Y\)</span> fonksiyonları polinomlar içerirler,</p>
<p><span class="math display">\[ Y = \frac{p(s)}{q(s)} \]</span></p>
<p><span class="math inline">\(Y\)</span>'yi elde edince ne yaparız? Bu çözümün Laplace tranformudur, onu alıp <span class="math inline">\(\mathcal{L}^{-1}\)</span> ile geriye gideriz ve aradığımız <span class="math inline">\(y = y(t)\)</span>'yi buluruz.</p>
<p>ODE'den çözüme gitmek yerine ekstra Laplace basamağından geçmek, sonra geriye gitmek acaip gibi gelebilir, ama çoğu zaman ODE'den direk çözüme gitmek zor oluyor, fakat <span class="math inline">\(Y(s)\)</span>'ten bir cebirsel çözüme ulaşmak kolay oluyor. Zaten tranformun kendisi de kolay. Tabii ters Laplace biraz zor, kısmı kesirler kullanılacak, tabloya bakılacak, vs.</p>
<p>Türevin Laplace Tranformuna gelelim,</p>
<p><span class="math display">\[ \mathcal{L}(f&#39;(t)) \]</span></p>
<p>ifadesini nasıl tranform ederim? Girdi herhangi bir <span class="math inline">\(f&#39;\)</span> olabileceğine göre, elde edilmesi umulabilecek en iyi sonuç, öğeleri temel fonksiyon <span class="math inline">\(f\)</span>'i içeren bir şeyler olabilir. Başka bir şey bilmiyoruz.</p>
<p><span class="math display">\[ \mathcal{L}(f&#39;(t)) = \int_0^{\infty} f&#39;(t)e^{-st} \mathrm{d} t \]</span></p>
<p>Yani öyle bir işlem bulayım ki üstteki ifade <span class="math inline">\(f&#39;\)</span> değil <span class="math inline">\(f\)</span> içersin, sonra oradan <span class="math inline">\(f\)</span>'in Laplace tranformuna geçeyim.</p>
<p>Peki bu işlem, bu cinlik ne olabilir? <span class="math inline">\(f&#39;\)</span> den kurtulmak istiyorsam, <span class="math inline">\(e\)</span>'nin türevi önemli değilse ne yaparım? Parçalarla entegral (integration by parts) kullanırım.</p>
<p>Bu arada bu metot İleri Analiz alanındaki en önemli tekniktir, her türlü ilginç cinliğin temelinde bu metot yatar. Parçalarla entegral'in kendisi de türevlerde çarpım kuralının tersten okunuşundan başka bir şey değil bu arada.</p>
<p><span class="math display">\[
= e^{-st}f(t) \bigg]_{0}^{\infty}  - \int_{0}^{\infty} -s e^{-st}f(t)\mathrm{d} t
\]</span></p>
<p>Soldaki ilk parçanın değeri için bir limit hesabı lazım</p>
<p><span class="math display">\[ \lim_{t \to \infty} \frac{f(t)}{e^{st}} = 0, s&gt;0
\textit{ eğer f(t) üstel tip ise }
\]</span></p>
<p>İşte önceden bahsettiğimiz kavram yine karşımıza çıktı. Üstteki limit sadece <span class="math inline">\(f\)</span> üstel bir tip ise sıfıra gider.</p>
<p><span class="math display">\[
=  0 - f(0) + s \int_0^{\infty} f(t)e^{-st} \mathrm{d} t
\]</span></p>
<p>Formüle <span class="math inline">\(f(0)\)</span> var, işte başlangıç değeri bunun için lazım, oraya <span class="math inline">\(f(0)\)</span> koyabileyim diye. Geriye tek bir entegral kaldı, o da <span class="math inline">\(f\)</span>'in Laplace transformu!</p>
<p><span class="math display">\[=  0 - f(0) + s F(s) \]</span></p>
<p><span class="math display">\[=  s F(s) - f(0) \]</span></p>
<p>İkinci Türev</p>
<p><span class="math inline">\(f&#39;&#39;\)</span> için ne yaparız? Yine parçalarla entegral akla gelebilir, fakat bu noktada, direk <span class="math inline">\(f\)</span> ile o zor. Ama</p>
<p><span class="math display">\[ f&#39;&#39;(t) = [f&#39;(t)]&#39; \]</span></p>
<p>dersek, o zaman köşeli parantezin birinci türevi ile uğraşıyoruz demektir,</p>
<p><span class="math display">\[ = s \mathcal{L} (f&#39;(t)) - f&#39;(0)\]</span></p>
<p><span class="math display">\[ =  s[sF(s) -f(0)] - f&#39;(0)\]</span></p>
<p><span class="math display">\[ =  s^2F(s) - sf(0) - f&#39;(0)\]</span></p>
<p><span class="math inline">\(f(0),f&#39;(0)\)</span> problemin başlangıç değerleri, ki onlar bilinecek. Bazen problemde bunlar sıfır olur, ya da problem öyle düzenlenir ki onlar sıfır hale &quot;getirilir'', işler iyice kolaylaşır, vs.</p>
<p>Ornek</p>
<p><span class="math display">\[ y&#39;&#39; - y = e^{-t}, \ y(0) = 1, y&#39;(0)=0 \]</span></p>
<p>Bu problemi operatörler kullanarak çözmeyi biliyoruz. İki adım: önce sıfıra eşitleyip homojen denklemi çözeriz, karakteristik polinomu alırız, kökleri buluruz. Sonra özel çözümü buluruz, üstel cevap formülü (exponential response formülü) bir ara devreye girer, ve en sonunda başlangıç değerlerini yerine koyarız. Bayağı uzun bir işlem olur.</p>
<p>Bu çözüm Laplace ile çok daha kolay. Fonksiyonun transformuna <span class="math inline">\(Y\)</span> dersem, <span class="math inline">\(y&#39;&#39;\)</span> transformu</p>
<p><span class="math display">\[ s^2Y - s - 0\]</span></p>
<p>geri kalanı</p>
<p><span class="math display">\[ s^2Y - s - Y = \frac{1}{s+1}\]</span></p>
<p><span class="math inline">\(Y\)</span>'yi yanlız bırakalım</p>
<p><span class="math display">\[ (s^2-1)Y = \frac{1}{s+1} + s \]</span></p>
<p>Eşitliğin sağ tarafındaki terimler birleştirilebilir, bunu yapmak bazen iyidir, bazen kötüdür, tecrübeye göre karar vermek gerekir.</p>
<p><span class="math display">\[ (s^2-1)Y = \frac{s^2+s+1}{s+1} \]</span></p>
<p>Biliyoruz ki</p>
<p><span class="math display">\[ s^2-1 = (s+1)(s-1) \]</span></p>
<p>O zaman</p>
<p><span class="math display">\[ Y = \frac{s^2+s+1}{(s+1)^2(s-1)} \]</span></p>
<p>Kismi kesirler</p>
<p><span class="math display">\[ = \frac{}{(s+1)^2} + \frac{}{s+1} + \frac{}{s-1} \]</span></p>
<p>Lisede bu tekniği görenleriniz olabilir, ve lisede üstteki gibi bir problemde ekstra bir <span class="math inline">\(s+1\)</span> böleni kullanmazlar genelde. Fakat üç kesir yerine iki kesir kullanırsanız, bölümde sabitler elde edemezsiniz.</p>
<p>Kesirleri elde etmek için &quot;üzerini kapatma'' yöntemi, defterde elimizi bir bölen üzerine koyarak onu kapatmaktan geliyor, <span class="math inline">\(Y\)</span>'de <span class="math inline">\(s-1\)</span>'in üzerini kapatıp <span class="math inline">\(s=1\)</span> deriz, <span class="math inline">\(3/4\)</span> çıkar. <span class="math inline">\((s+1)^2\)</span>'nin üzerini kapatalım, <span class="math inline">\(s=-1\)</span>, sonuç <span class="math inline">\(-1/2\)</span>.</p>
<p>Tek başına <span class="math inline">\(s+1\)</span> biraz daha ikircikli. Kare formülünü açarsak, <span class="math inline">\((s+1)(s+1)\)</span>, ve tek birini kapatırsak, diğeri tüm böleni sıfır yapar, kesirin alt kısmı sıfır olamaz, sonuç sonsuz olur. Başka bir teknik lazım.</p>
<p>Dert degil, bildiklerimizi yerine koyar, <span class="math inline">\(s=0\)</span> dersek,</p>
<p><span class="math display">\[ = \frac{-1/2}{(s+1)^2} + \frac{C}{s+1} + \frac{3/4}{s-1} \]</span></p>
<p><span class="math display">\[ -1 = -\frac{1}{2} + C - \frac{3}{4}\]</span></p>
<p><span class="math display">\[ C = \frac{1}{4} \]</span></p>
<p><span class="math inline">\(C\)</span>'yi yerine koyarsak</p>
<p><span class="math display">\[ \_\_\_ + \frac{1}{4}e^{-t}  + \frac{3}{4}e^t  \]</span></p>
<p>Kalan <span class="math inline">\(\_\_\_\)</span> için böleni <span class="math inline">\((s+1)^2\)</span> olan kesir gelecek.</p>
<p><span class="math display">\[ t \leadsto \frac{1}{s^2} \]</span></p>
<p>işe üstel kaydırma formülü ile</p>
<p><span class="math display">\[ te^{t} \leadsto \frac{1}{(s+1)^2} \]</span></p>
<p>başında <span class="math inline">\(-1/2\)</span> var</p>
<p><span class="math display">\[ -\frac{1}{2}te^t + \frac{1}{4}e^{-t}  + \frac{3}{4}e^t  \]</span></p>
<p>Bu arada eski metotla karşılaştırmak gerekirse parçalar</p>
<p><span class="math display">\[ 
\underbrace{-\frac{1}{2}te^t}_{\textrm{özel çözüm}} + 
\underbrace{\frac{1}{4}e^{-t}  + \frac{3}{4}e^t}_{\textrm{tamamlayıcı, genel çözüm}}
\]</span></p>
<p>olarak tekabül eder. Genel çözümde <span class="math inline">\(c_1,c_2\)</span>'nin Laplace tarafından otomatik olarak hesaplandığını görüyoruz.</p>
</body>
</html>
