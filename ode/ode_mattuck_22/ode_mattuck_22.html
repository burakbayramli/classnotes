<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
<meta name="viewport" content="width=device-width, initial-scale=1.0"/>
  <title></title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="ders-22">Ders 22</h1>
<p>Mühendislerin Laplace Transformunu sevmesinin sebeplerinden biri fonksiyonlarda kesintili / birdenbire zıplayan geçişleri (jump discontinuities) durumlarında bozulmadan işleyebiliyor olmasıdır.</p>
<p>Kesintili fonksiyonlardan biri birim adım fonksiyonudur. Fonksiyonun kendisi tartışma yaratan bir fonksiyon aslında, sıfır noktasında hangi değere sahip olduğu hala kararlaştırılamadı. Bazıları 0 diyor, bazıları 1 diyor, ben bu derste tanımsız bırakacağım. Yani</p>
<div class="figure">
<img src="22_1.png" />

</div>
<p><span class="math inline">\(u(t)\)</span> birim adım</p>
<p><span class="math inline">\(u(0)\)</span> tanımsız</p>
<p>Bazen sıfır yerine başka bir noktada zıplama olmasını isteyebilirim. O zaman fonksiyonu kaydırmak mümkün, mesela <span class="math inline">\(a\)</span> kadar.</p>
<div class="figure">
<img src="22_2.png" />

</div>
<p><span class="math display">\[ u_a(t) = u(t-a) \]</span></p>
<p>Birim Kutu</p>
<div class="figure">
<img src="22_3.png" />

</div>
<p>Kutuyu birim adımlar kullanarak temsil edebilirsek iyi olur, çünkü birim adımların Laplace transformunu biliyoruz.</p>
<p><span class="math display">\[ u_{ab} := u_a(t) - u_b(t) \]</span></p>
<p><span class="math display">\[ = u(t-a) - u(t-b) \]</span></p>
<p>Mantıklı gözüküyor, <span class="math inline">\(b\)</span>'ye gelene kadar birim adım gibi gidiyoruz, <span class="math inline">\(b\)</span>'de birim adımı iptal edecek şekilde birim adımı çıkartıyoruz.</p>
<p>Peki bu fonksiyonlar niye faydalı? Diğer fonksiyonları çarptıklarında o fonksiyonları faydalı şekillerde değiştirebildikleri için. Diyelim ki şöyle bir <span class="math inline">\(f(t)\)</span> var.</p>
<div class="figure">
<img src="22_4.png" />

</div>
<p><span class="math display">\[ u_{ab}f(t) \]</span></p>
<p>neye benzerdi? Eğer <span class="math inline">\(a,b\)</span> arasında <span class="math inline">\(u_{ab}\)</span> 1 değerine eşitse, çarpım bu aralıkta <span class="math inline">\(f(t)\)</span>'yi olduğu gibi alır. Diğer noktalarda sıfır yapar. Alttaki şekil ortaya çıkar (mavi çizgiler).</p>
<div class="figure">
<img src="22_5.png" />

</div>
<p><span class="math inline">\(f(t)\)</span>'nin bir parçasını çekip çıkartıyoruz yani. Bu çok ise yarayan bir numara / teknik.</p>
<p>Birim adımın Laplace Transformunu alalım.</p>
<p><span class="math display">\[ \mathcal{L}(u(t)) = \int_{0}^{\infty} e^{-st} u(t) \mathrm{d} t  \]</span></p>
<p>Entegral alt sınırı 0'dan başlıyor. Birim adım 0'dan büyükse hep 1, o zaman üstte <span class="math inline">\(u(t)\)</span>'yi 1 alabiliriz. Yani üstteki aslında 1'in Laplace Transformudur.</p>
<p><span class="math display">\[ = \frac{1}{s} \ \ \ s&gt;0 
\qquad (1)
\]</span></p>
<p>Kaydırılmış birim adımın Laplace'i</p>
<p><span class="math display">\[
\mathcal{L} (u(t-a)) = 
\int_{a}^{\infty} 1 \cdot e^{-st} \mathrm{d} t
\]</span></p>
<p>Alt sınır <span class="math inline">\(a\)</span> oldu çünkü <span class="math inline">\(a\)</span>'dan önce sıfır, sonrası 1. Bizi tek ilgilendiren kısım fonksiyon 1 olduktan sonra, o zaman alt sınırı değiştiririz.</p>
<p><span class="math display">\[ = \frac{e^{-st}}{-s} \bigg|_{a}^{\infty} =
\frac{e^{-as}}{s}
\]</span></p>
<p>Diğer bir özellik</p>
<p><span class="math display">\[ \mathcal{L}(e^{ct}f(t)) = F(s-c) \]</span></p>
<p>İspat: Eğer entegral temsilini açarsak</p>
<p><span class="math display">\[
= \int_{0}^{\infty} e^{ct}f(t)e^{-st} \mathrm{d} t  = \int e^{(c-s)t} f(t) \mathrm{d} t
\]</span></p>
<p>Bu son ifadeye başka bir yönden erişebilir miyiz? Mesela <span class="math inline">\(F(s-c)\)</span> nedir? <span class="math inline">\(s\)</span> yerine <span class="math inline">\(s-c\)</span> koyarsak (temel formülden türetelim)</p>
<p><span class="math display">\[ F(s-c) = \int_{0}^{\infty} f(t) e^{-(s-c)t} ft  \]</span></p>
<p><span class="math display">\[ = \int_{0}^{\infty} e^{(-s+c)t} \mathrm{d} t  = \int_{0}^{\infty} e^{(c-s)t} \mathrm{d} t \]</span></p>
<p>Aynı ifadeye eriştik.</p>
<ol style="list-style-type: decimal">
<li>formülünde de ters yönde gidersek</li>
</ol>
<p><span class="math display">\[ \mathcal{L}^{-1}(\frac{1}{s}) = ?  \]</span></p>
<p>Geriye giderken 1'e mi, birim adıma mı döneceğim? Şimdiye kadar geriye giderken hep 1 seçtim. Artık bu yeterli değil. Problem nerede? Çünkü Laplace Transformu entegral alt sınırı 0'dan başlıyor, yani transform 0 öncesine bakmıyor bile. Bir fonksiyon <span class="math inline">\(f(t)\)</span> 0'dan önce envai türde değere sahip olabilir, Laplace Transformu aynı olacaktır.</p>
<div class="figure">
<img src="22_6.png" />

</div>
<p>Eğer hangi tür problem ile uğraştığımızı biliyorsak bu durum bir sorun çıkarmaz. Mühendisler şöyle kategorize ederler; eğer bir problem şimdiki zamandan, <span class="math inline">\(t=0\)</span>, başlayıp ileri gidiyorsa o bir Laplace Transform problemidir, eğer geçmiş zaman verisi gerekiyorsa o bir Fourier Transform problemidir.</p>
<p>Eğer 1 noktasından ( <span class="math inline">\(t=0\)</span> ) geriye giderken ortaya çıkan tanımsızlıktan (ambiguity) kurtulmak istiyorsak, ters Laplace'dan elde edilen fonksiyonu birim adım ile çarparız, böylece <span class="math inline">\(t=0\)</span> öncesi sıfır olmasını garanti etmiş oluruz.</p>
<p><span class="math display">\[ f(t) \leadsto F(s) \]</span></p>
<p><span class="math display">\[ \mathcal{L}^{-1}(F(s)) = u(t)f(t) \]</span></p>
<p>Böylece ters Laplace özgün (unique) hale gelir.</p>
<p>Taşıma (translation) ve Laplace</p>
<p><span class="math inline">\(\mathcal{L}(f(t-a))\)</span>'yi <span class="math inline">\(\mathcal{L}(f(t))\)</span> temel alarak yazabilir miyiz? Bu ne yazik ki mumkun degil.</p>
<div class="figure">
<img src="22_7.png" />

</div>
<p>Üstte <span class="math inline">\(f(t)\)</span>'yi <span class="math inline">\(a\)</span> kadar sağa kaydırdık. Kesik çizgili yeni, taşınmış fonksiyonu niye düz çizgili fonksiyon bağlamında temsil edemiyorum? Sebep bariz, çünkü <span class="math inline">\(f(t)\)</span>'nin sıfır öncesi değeri. O değer Laplace Transformu sırasında kullanılmaz, ama taşındıktan sonra yeni fonksiyonda kullanılır. Aradaki bu uyuşmazlığı, eksikliği kapatmak mümkün değildir.</p>
<p>Yapabileceğimiz en iyi şey, kaybettiğimiz bölümü <span class="math inline">\(u(t-a)f(t-a)\)</span> kullanımıyla Laplace Transformundan silmektir. Altta koyu çizgili olan kısmın transformunu alırız yani.</p>
<div class="figure">
<img src="22_8.png" />

</div>
<p><span class="math display">\[ u(t-a)f(t-a) \leadsto e^{-as}F(s) 
\qquad (2)
\]</span></p>
<ol start="2" style="list-style-type: decimal">
<li>geçişi Laplace Tablosunda görülebilir.</li>
</ol>
<p>Fakat <span class="math inline">\(f\)</span> çoğunlukla <span class="math inline">\(t-a\)</span> formunda gelmez, mesela <span class="math inline">\(\sin(t)\)</span>, <span class="math inline">\(\cos(t)\)</span> olur, o zaman şu teknik kullanılabilir,</p>
<p><span class="math display">\[ u(t-a)f(t) \leadsto e^{-as}\mathcal{L}(f(t+a)) \]</span></p>
<p>Bu tekniğe bazıları üstel kaydırma fonksiyonu (exponential shift formula) diyor. Biz bu terimi kullanmayacağız. Biz <span class="math inline">\(t\)</span> ekseni taşınması (t-axis translation) formülü diyeceğiz.</p>
<p>(2)'nin ispatı</p>
<p><span class="math display">\[ \int_{0}^{\infty}e^{-st}u(t-a)f(t-a) \mathrm{d} t \]</span></p>
<p>Ama formülde <span class="math inline">\(F(s)\)</span> kullanmak istiyorum, o zaman <span class="math inline">\(f(t-a)\)</span>'yi bir şekilde <span class="math inline">\(f(t)\)</span> yapmam lazım. Değişken değişimi yaparım.</p>
<p><span class="math display">\[ t_1 = t-a \]</span></p>
<p><span class="math display">\[ = \int_{a}^{\infty}e^{-s(t_1+a)}u(t_1)f(t_1) \mathrm{d} t_1 \]</span></p>
<p><span class="math display">\[ = e^{-sa} \int_{-a}^{\infty}e^{-st_1}u(t_1)f(t_1) \mathrm{d} t_1 \]</span></p>
<p><span class="math inline">\(u(t_1)\)</span> <span class="math inline">\(t_1&lt;0\)</span> için sıfır olduğuna göre <span class="math inline">\(-a,0\)</span> arasını entegral alt sınırından atabiliriz,</p>
<p><span class="math display">\[ = e^{-sa} \int_{0}^{\infty}e^{-st_1}f(t_1) \mathrm{d} t_1 \]</span></p>
<p><span class="math inline">\(u(t_1)\)</span>'in kendisini niye attık? Çünkü sıfır sonrası 1 değerinde zaten.</p>
<p>&quot;Ama <span class="math inline">\(t\)</span> değişkeni <span class="math inline">\(t_1\)</span> haline geldi, artık bu Laplace Transformu olmaz'' diye düşünenler olabilir. Fakat entegrasyonda kullanılan fonksiyonun illa <span class="math inline">\(t\)</span> ismini taşıması gerekmiyor, çünkü o değişken bir yer tutucu (dummy) sadece. Entegre edilen, sınırlar düzgünse, üstteki de bir Laplace Transformudur.</p>
<p>Yani</p>
<p><span class="math display">\[ u(t-a)f(t-a) \leadsto e^{-as}\mathcal{L}(f(t)) \]</span></p>
<p><span class="math inline">\(t\)</span> yerine <span class="math inline">\(t+a\)</span> geçirdim.</p>
<p>Eğer <span class="math inline">\(u(t-a)f(t)\)</span> olsaydı?</p>
<p><span class="math display">\[ u(t-a)f(t-a+a) \leadsto e^{-as}\mathcal{L}(f(t+a))) \]</span></p>
<p>Örnek</p>
<p><span class="math display">\[ u_{ab} = u(t-a) - u(t-b) \]</span></p>
<p><span class="math display">\[ \leadsto \frac{e^{-as}}{s} - \frac{e^{-bs}}{s} \]</span></p>
<p>Örnek</p>
<p><span class="math display">\[ u(t-1)t^2 \]</span></p>
<p>Transformu nedir?</p>
<p><span class="math display">\[ \leadsto e^{-s}\mathcal{L}((t+1)^2) = 
e^{-s}\mathcal{L} (t^2+2t+1) =
e^{-s}(\frac{2}{s^3} + \frac{2}{s^2} + \frac{1}{s})
 \]</span></p>
<p>Bayağı kalabalık bir sonuç oldu, fakat transformunu aldığımızda elde edilen yukarıdaki fonksiyon da o kadar basit bir fonksiyon değil zaten; altta yeşil renkle işaretli</p>
<div class="figure">
<img src="22_9.png" />

</div>
<p>Fonksiyon kesintili (discontinuous) bir fonksiyon. Kesintinin nerede oluştuğu <span class="math inline">\(e^{-as}\)</span> formülünde <span class="math inline">\(a\)</span>, yani <span class="math inline">\(e^{-s} = e^{-1\cdot s}\)</span> için 1.</p>
<p><span class="math display">\[ \mathcal{L}^{-1}\bigg( \frac{1+e^{-\pi s}}{s^2+1} \bigg) \]</span></p>
<p>Cevabın bir kesikli fonksiyon olacağını şimdiden biliyoruz, çünkü formül içinde üstel bir fonksiyon var. İlk yapacağımız iş üstel fonksiyonu yanlız kalacak şekilde ifadeyi parçalamak.</p>
<p><span class="math display">\[ = \frac{1}{s^2+1} + \frac{e^{-\pi s}}{s^2 + 1}\]</span></p>
<p>Önce suna bakalım</p>
<p><span class="math display">\[ \frac{1}{s^2+1} \stackrel{-1}{\leadsto}  \ \ ? \]</span></p>
<p>Eğer üsttekine cevap olarak <span class="math inline">\(\sin(t)\)</span> dersek, yanlış olur. Eğer üstel fonksiyon formülün geri kalanında olmasaydı, o zaman <span class="math inline">\(\sin(t)\)</span> olabilirdi, ama şimdi</p>
<p><span class="math display">\[ \frac{1}{s^2+1} \stackrel{-1}{\leadsto} u(t)\sin(t) \]</span></p>
<p>kullanmamız lazım. Peki</p>
<p><span class="math display">\[ \frac{e^{-\pi s}}{s^2 + 1} \stackrel{-1}{\leadsto} \ \ ? \]</span></p>
<p>Yine (2)'yi kullanırım,</p>
<p><span class="math display">\[\stackrel{-1}{\leadsto} u(t-\pi)sin(t-\pi) \]</span></p>
<p>Nihai cevap nedir? İki parçayı toplarım</p>
<p><span class="math display">\[ \frac{1}{s^2+1} + \frac{e^{-\pi s}}{s^2 + 1} \stackrel{-1}{\leadsto} 
u(t)\sin(t) + u(t-\pi)\sin(t-\pi) 
\]</span></p>
<p>Bu cevap teknik olarak doğru, ama biraz masajlayıp onu daha düzgün bir hale getirmek lazım [hatta hoca şakayla karışık bu halde bırakırsanız sınavda not kırarım diyor].</p>
<p>O zaman her parçaya teker teker bakalım. Formülün <span class="math inline">\(u(t)\sin(t)\)</span> kısmı sadece <span class="math inline">\(t \ge 0\)</span> için anlamlı, çünkü ondan önce birim step fonksiyonu sıfır. <span class="math inline">\(u(t-\pi)\sin(t-\pi)\)</span> kısmi ise <span class="math inline">\(t \ge \pi\)</span> için anlamlı. Elimizde iki tane senaryo var aslında, o zaman bu fonksiyonu parçalı, senaryolu olarak gösterebiliriz.</p>
<p><span class="math display">\[ 
f(t) = 
\left\{ \begin{array}{ll}
sin(t) &amp; 0 \le t \le \pi \\
sin(t) + (-sin(t)) &amp; t \ge \pi
\end{array} \right.
 \]</span></p>
<p>Terim <span class="math inline">\(-\sin(t)\)</span>, <span class="math inline">\(\sin(t-\pi)\)</span>'dan geldi, çünkü <span class="math inline">\(\sin\)</span>'i <span class="math inline">\(\pi\)</span> kadar yana kaydırırsak (altta kesik çizgili)</p>
<div class="figure">
<img src="22_10.png" />

</div>
<p>elde edilen <span class="math inline">\(-\sin(t)\)</span>'dir. Nihai formül</p>
<p><span class="math display">\[ 
f(t) = 
\left\{ \begin{array}{ll}
sin(t) &amp; 0 \le t \le \pi \\
0 &amp; t \ge \pi
\end{array} \right.
\]</span></p>
</body>
</html>
