<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Ders 3</title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
</head>
<body>
<h1 id="ders-3">Ders 3</h1>
<p>Birinci Derece Lineer ODE</p>
<p>ODE konusunda en önemli denklemler 1. derece lineer ODE'lerdir. Matematiksel pek çok modelde sürekli ortaya çıkarlar, ve analitik olarak çözülebilir haldedirler. Şuna benzerler:</p>
<p><span class="math display">\[ a(x)y&#39; + b(x)y = c(x) \]</span></p>
<p>Niye lineer? Çünkü üstteki formül <span class="math inline">\(y\)</span> ve <span class="math inline">\(y&#39;\)</span> bağlamında lineer, <span class="math inline">\(ay_1 + by_2 = c\)</span>'de <span class="math inline">\(y_1\)</span> ve <span class="math inline">\(y_2\)</span>'nin lineer olması gibi lineer.</p>
<p>Eğer <span class="math inline">\(c = 0\)</span> ise bu denkleme homojen denir.</p>
<p>1'inci formül yaygın form'dur, ama standart form değildir. Standart lineer form alttakine benzer. İlk katsayı (coefficient) 1 değerinde olmalıdır, yaygın formu standarta çevirmek için tüm denklem <span class="math inline">\(a(x)\)</span>'e bölünebilir. <span class="math inline">\(b/a\)</span> olunca harf değiştirilir, <span class="math inline">\(p\)</span> denir, diğerine <span class="math inline">\(q\)</span> denir.</p>
<p><span class="math display">\[ y&#39; + p(x)y = q(x) \]</span></p>
<p>1'inci derece lineer ODE'lerin ortaya çıktığı modeller ısı (heat) konsantrasyon modelleri, karışım (mixing) modelleri, daha az önemliler radyoaktif çürüme, faiz hesabı, bazı hareket modelleri, vs. Bugün kullanacağımız model ısı konsantrasyon modeli, ismini değiştirerek iletim (conduction) ve yayılma (diffusion) kelimelerini kullanacağız.</p>
<p>Aktarma modeli ile başlayalım.</p>
<p>Diyelim ki elimizde içinde şu olan bir kap var, ve bu kap içinde tam ortada (bir şekilde) asılı duran bir kutu (küp) var. Bu kutunun duvarları kısmen izole edilmiş. İçerideki kutunun sıcaklığı <span class="math inline">\(T\)</span> ve dış bölmenin sıcaklığı <span class="math inline">\(T_e\)</span>, <span class="math inline">\(t\)</span> zaman. Bu durum için nasıl bir diferansiyel denklem kurarız?</p>
<div class="figure">
<img src="3_1.png" />

</div>
<p>Newton'un Soğuma Kanununu kullanıyoruz ve sıcaklığın aktarılarak başka bir noktaya geçtiğini düşünüyoruz (sıcaklık radyasyon üzerinden de seyahat edebilir), ve şu modeli kuruyoruz.</p>
<p><span class="math display">\[ \frac{dT}{dt} = k(T_e - T) \]</span></p>
<p><span class="math inline">\(k &gt; 0\)</span> akışkanlık (conductivity), bir sabit.</p>
<p><span class="math display">\[ T(0) = T_0 \]</span></p>
<p><span class="math inline">\(T\)</span>'nin zamana göre bir fonksiyon olduğunu unutmayalım. Kısa olsun diye çoğu zaman <span class="math inline">\(T(t)\)</span> ibaresi kullanılmıyor.</p>
<p>Yayılma (diffusion) modeli nasıl olurdu?</p>
<div class="figure">
<img src="3_2.png" />

</div>
<p>Bu model formülsel olarak neredeyse aynı, diyelim ki bu sefer küp içinde tuz var, konsantrasyonu <span class="math inline">\(C\)</span>, dışarıdaki tuz kontsantrasyonu <span class="math inline">\(C_e\)</span>. Yayılma modelinde tuzluluk &quot;yayılıyor'', yüksek konstrasyondan alçak olana doğru gidiyor. Bu modelde tuzun yayılma hızı, konstantrasyonlar arasındaki farka bağlıdır.</p>
<p><span class="math display">\[ \frac{dC}{dt} = k(C_e - C) \]</span></p>
<p>Isı aktarım formülü standart lineer formda değil, bu değişimi yapalım, ki en azından lineer olduğunu görmüş olalım.</p>
<p><span class="math display">\[ \frac{dT}{dt} + kT = kT_e \]</span></p>
<p>Çözelim</p>
<p><span class="math display">\[ y&#39; + p(x)y = q(x) \]</span></p>
<p>Bu formülü entegre edici faktör (integrating factor) <span class="math inline">\(u(x)\)</span> kullanarak çözeceğiz.</p>
<p><span class="math display">\[ uy&#39; + puy = qu \]</span></p>
<p>Burada yapmak istediğimiz öyle bir <span class="math inline">\(u\)</span> bulmak ki sağ ve sol taraf onunla çarpılınca sol taraf bir şeyin türevi haline gelsin:</p>
<p><span class="math display">\[ ( ... )&#39; = ..  \]</span></p>
<p>Böylece <span class="math inline">\(x\)</span>'e göre iki tarafın entegralini alınca türev işlemi kaybolur, daha temiz bir ifade geriye kalır.</p>
<p>Parantez içinde ulaşmaya çalışacağımız ifade neye benzemeli? Hoca <span class="math inline">\((uy)&#39;\)</span> fikrini ortaya attı. Bunun niye mantıklı bir seçim olduğunu görmek zor değil, eğer <span class="math inline">\((uy)&#39;\)</span> üzerinde türevin çarpım kuralını kullanırsak, açılımı zaten</p>
<p><span class="math display">\[ uy&#39; + u&#39;y \]</span></p>
<p>olacaktır, ki bu ifade <span class="math inline">\(uy&#39; + puy = qu\)</span> formülünün sol tarafına yakındır. Tek bir farkla, <span class="math inline">\(u&#39;\)</span> yerine elimizde <span class="math inline">\(pu\)</span> var. O zaman u öyle seçilmeli ki <span class="math inline">\(u&#39; = pu\)</span> olsun.</p>
<p><span class="math display">\[ u&#39; = pu \]</span></p>
<p>Değişkenleri ayır</p>
<p><span class="math display">\[ \frac{du}{u} = p \]</span></p>
<p>Entegrali al</p>
<p><span class="math display">\[ \int \frac{du}{u}  = \int p \]</span></p>
<p><span class="math display">\[ ln (u) = \int p(x) \mathrm{d} x \]</span></p>
<p>Buradan <span class="math inline">\(u\)</span>'nun ne olacağını kestirebiliriz. Unutmayalım, tüm <span class="math inline">\(u\)</span>'lara ihtiyacım yok, üstteki ifadeyi tatmin eden herhangi bir <span class="math inline">\(u\)</span> olabilir. Üstteki formülün iki tarafını <span class="math inline">\(e\)</span> bazına tabi tutarsak</p>
<p><span class="math display">\[ u = e^{\int p(x) \mathrm{d} x} \]</span></p>
<p>İşte entegre edici faktörü bulduk. Herhangi bir (arbitrary) sabite ihtiyaç yok çünkü tek <span class="math inline">\(u\)</span> kullandık.</p>
<p>Metotu tekrar baştan gözen geçirelim. Elimizde şu var:</p>
<p><span class="math display">\[ y&#39;+py = q \]</span></p>
<ol style="list-style-type: decimal">
<li><p>Eğer formül standart lineer formda değilse o forma geçir, çünkü entegre edici formülde <span class="math inline">\(p\)</span> var, eğer form doğru değilse doğru <span class="math inline">\(p\)</span> gelmez, işler sarpa sarar.</p></li>
<li><p>Entegre edici faktör <span class="math display">\[ e^{\int p(x) \mathrm{d} x} \]</span> bul.</p></li>
<li><p>ODE'nin iki tarafını bu faktör ile çarp.</p></li>
<li><p>Entegre et</p></li>
</ol>
<p>Örnek</p>
<p><span class="math display">\[ xy&#39; - y= x^3 \]</span></p>
<p>Standart form</p>
<p><span class="math display">\[ y&#39; - \frac{1}{x}y = x^2 \]</span></p>
<p>Entegre edici faktör</p>
<p><span class="math display">\[ e^{-ln(x)} \]</span></p>
<p>Bunu daha basitleştirebiliriz,</p>
<p><span class="math display">\[ e^{-ln(x)} = (e^{ln(x)})^{-1} = x^{-1} = \frac{1}{x}  \]</span></p>
<p>Standart formun iki tarafını bu faktör ile çarpalım</p>
<p><span class="math display">\[ \frac{1}{x}y&#39; - \frac{1}{x^2}y = x \]</span></p>
<p>Eğer her şeyi doğru yaptıysak sol tarafı direk entegre edebiliriz. Parantezli forma koyalım, ve parantez içinin hakikaten üstteki sonucu verip vermediğine de dikkat edelim.</p>
<p><span class="math display">\[ (\frac{1}{x}y)&#39; = x \]</span></p>
<p>Entegrali alınca</p>
<p><span class="math display">\[ \frac{1}{x}y = \frac{x^2}{2} + C \]</span></p>
<p><span class="math display">\[ y = \frac{x^3}{2} + C \]</span></p>
<p>Sonucu bulduk.</p>
<p>Örnek</p>
<p><span class="math display">\[ (1+\cos(x))y&#39; - (\sin(x))y = 2x \]</span></p>
<p><span class="math display">\[ y&#39; = \frac{\sin(x)}{1+\cos(x)}y = \frac{2x}{1+\cos(x)} \]</span></p>
<p>Ent. edici faktör</p>
<p><span class="math display">\[ - \int \frac{\sin(x)}{1+\cos(x)} \mathrm{d} x \]</span></p>
<p>Bu bayağı korkutucu bir entegral gibi gözüküyor. Fakat dikkatli bakarsak bölümün üst tarafı alt tarafının türevi. Bu çok iyi, o zaman entegrasyon şu sonucu verir:</p>
<p><span class="math display">\[ \ln (1+\cos(x)) \]</span></p>
<p>Faktör ise</p>
<p><span class="math display">\[ e^{\ln (1+\cos(x))} = 1+\cos(x) \]</span></p>
<p>İki tarafı faktör ile çarpalım</p>
<p><span class="math display">\[ (1+\cos(x)) y&#39; - \sin(x)y = 2x \]</span></p>
<p>Burada ilginç bir durum var, bu sonuç örneğin ta kendisi! Buradan anlıyoruz ki ODE daha baştan beri parantez içinde gruplanabilir bir haldeymiş. Yani</p>
<p><span class="math display">\[ [(1+\cos(x))y]&#39; = 2x \]</span></p>
<p>İki tarafın entegralini alalım</p>
<p><span class="math display">\[ (1+\cos(x))y = x^2 \]</span></p>
<p><span class="math display">\[ y = \frac{x^2+C}{1+\cos(x)} \]</span></p>
<p>Diyelim ki problem bize bir başlangıç şartı, <span class="math inline">\(y(0) = 1\)</span> verdi. O zaman</p>
<p><span class="math display">\[ 1=\frac{c}{2}, c=2 \]</span></p>
<p>Bunu <span class="math inline">\(y\)</span> formülüne koyarsak çözümü tamamlamış oluruz.</p>
<p>k Tane Sabit İçeren Lineer ODE</p>
<p>Bu formda <span class="math inline">\(p(x)\)</span> bir sabit olacak, bu sabitli form oldukça önemli, banka hesapları vs. gibi pek çok modelde karşımıza çıkıyor.</p>
<p><span class="math display">\[ \frac{dT}{dt} + kT = kT_e \]</span></p>
<p>Faktör? k'nın entegrali nedir? <span class="math inline">\(\int k \mathrm{d} t = kt\)</span>. O zaman</p>
<p><span class="math display">\[ e^{kt} \]</span></p>
<p>İki tarafı bununla çarpalım.</p>
<p><span class="math display">\[ (e^{kt} T)&#39; = kT_e e^{kt} \]</span></p>
<p>İki tarafın entegralini alalım</p>
<p><span class="math display">\[ e^{kt} T = \int kT_e(t) e^{kt} \mathrm{d} t + C\]</span></p>
<p><span class="math display">\[ T = e^{-kt} \int kT_e(t) e^{kt} \mathrm{d} t + C e^{-kt} \]</span></p>
<p>Çoğu insan, çoğunlukla mühendislik literatüründe, üstteki çözümü tanımsız (indefinite) entegral halinde bırakmayı sevmez, çünkü tanımsız entegral .. tanımsızdır; başka bir deyişle tanımsız bir entegral bir değil pek çok mümkün fonksiyonları aynı anda temsil eder, ve bu tüm mümkün fonksiyonların arasındaki fark sonsuz tane farklı olabilecek sabit sayıdır (bu yüzden zaten başlangıç şartını alarak somut bir <span class="math inline">\(C\)</span> değeri bulmaya çalışırız).</p>
<p>Bu tür literatürde eğer bir başlangıç şartı var ise, mesela <span class="math inline">\(T(0) = T_0\)</span> gibi, bu kişiler tanımsız entegrali şu şekilde tanımlı hale getirmeyi seviyorlar.</p>
<p><span class="math display">\[ T = e^{-kt} \int_0^t kT_e(t_1) e^{kt_1} \mathrm{d} t_1 + C e^{-kt} \]</span></p>
<p>Yani alt sınır olarak sıfır, üst sınır olarak <span class="math inline">\(t\)</span> alınıyor. Yeni bir <span class="math inline">\(t_1\)</span> değişkeni koyulur, bu bir fuzuli (dummy) bir değişkendir, sadece yer tutması için oraya konur. Bu neyi sağlar? Zaman <span class="math inline">\(t=0\)</span> olduğunda ne olduğuna bakalım, o zaman toplamın sol tarafı tamamen yokoluyor, geriye sadece <span class="math inline">\(C = T_0\)</span> kalıyor, böylece hem <span class="math inline">\(C\)</span> değerini <span class="math inline">\(T_0\)</span> olarak kullanabilmiş oluruz, hem de tanımsız entegrali tanımlı hale getirmiş oluruz.</p>
<p>Peki <span class="math inline">\(t\)</span> sonsuza giderken, yani çok zaman geçtikçe, bu sisteme ne olur? <span class="math inline">\(k &gt; 0\)</span> şartını unutmayalım, sonsuza gidilirken bu sefer toplamın sağ tarafı sıfıra gider. Çünkü eksi değerli bir üstel değer <span class="math inline">\(k\)</span> hep artı kalacağına göre büyüdükçe <span class="math inline">\(e\)</span> değerini sıfıra götürür. Bu sistemin istikrarlı konum (steady state) çözümü şudur.</p>
<p><span class="math display">\[ T = e^{-kt} \int_0^t kT_e(t_1) e^{kt_1} \mathrm{d} t_1 \]</span></p>
<p>Sıfıra giden kısım &quot;geçici'' bölüm olarak adlandırılır.</p>
<p>Bu bize bir şey daha söylüyor. Sonsuza giderken sıfıra giden bölümde başlangıç şartı vardı. Demek ki başlangıç şartının uzun zaman geçtikçen sonra varılacak nokta konusunda hiçbir önemi, etkisi yoktur. Nereden başlarsak başlayalım, bir süre sonra aynı noktaya varırız.</p>
<p>
  <a href="..">Yukarı</a>
</p>
</body>
</html>
