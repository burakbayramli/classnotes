<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Ders 9</title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
</head>
<body>
<h1 id="ders-9">Ders 9</h1>
<p>Sabit Katsayılı (Coefficients) Lineer 2. Seviye ODE'ler</p>
<p>Standart formu şu şekildedir</p>
<p><span class="math display">\[ y&#39;&#39; + Ay&#39; + By = 0 \]</span></p>
<p>Sıfıra eşit olması denklemin homojen olduğu anlamına gelir. <span class="math inline">\(A\)</span> ve <span class="math inline">\(B\)</span> sabittir. Bu denklemin en genel hali değildir, mesela <span class="math inline">\(A\)</span> ya da <span class="math inline">\(B\)</span> bağımsız değişkenin (<span class="math inline">\(x\)</span>, <span class="math inline">\(t\)</span>, vs) bir fonksiyonu ise daha genel olabilir. Sağ kısım 0 yerine bir fonksiyon ise o zaman denklem homojen olmayan (inhomogeneous) demektir. O tür denklemlerin fiziksel bağlamda ayrı bir anlamı var tabii, o yüzden önce homojen denklemler incelenmeye başlanır, sonra homojenliğe olmayan duruma geçilir.</p>
<p>Genel çözümün şöyle olduğunu farz edelim</p>
<p><span class="math display">\[ y = c_1 y_1 + c_2 y_2 \]</span></p>
<p>Çözümde iki tane rasgele (arbitrary) sabit olmasının sezgisel bir tarifi şudur: Denklem 2. derece, ve <span class="math inline">\(y&#39;&#39;\)</span>'den <span class="math inline">\(y\)</span>'yi elde etmek için iki kere entegre etmek gereklidir, ve o sırada entegrasyon sonucu sonuca ardı ardına iki tane rasgele sabit ekler, kabaca bir tarif böyledir. Niye ayrı <span class="math inline">\(y_1\)</span> ve <span class="math inline">\(y_2\)</span>? Mesela <span class="math inline">\(c_1 = 0, c_2 = 1\)</span> diyelim, o zaman <span class="math inline">\(y_2\)</span> bir çözüm olmalıdır, tersinden düşünürsek <span class="math inline">\(y_1\)</span> aynı şekilde [bu konu hakkındaki ek bir ispat bu ders notlarının altındaki ekler kısmında, ayrıca iki çözümün altta işlenecek karakteristik denklem ile alakası var, oradan iki kök geliyor].</p>
<p>Bunu söylemekle problemin nihai çözümünü bulmayı (bir şekilde) iki tane çözüm bulmaya indirgemiş oluyoruz aslında. Çünkü iki çözüm bulunca genel çözüm <span class="math inline">\(y\)</span>, o iki çözümün rasgele sabitlerle çarpılıp toplanmasından müteşekkil oluyor. Başlangıç değerleri ise <span class="math inline">\(c_1\)</span> ve <span class="math inline">\(c_2\)</span> değerleri üzerinden karşılanabilir, bu sabitler teoride rasgele olduklarına göre onları uygun şekilde seçerek başlangıç şartlarını da tatmin edebiliriz.</p>
<p>Örnek</p>
<p>İkinci derece ODE için klasik örnek bir yay (spring), kütle (mass) ve engelleyici (dashpot) sistemidir. Engelleyici denen bazı kapıların üst, arka kısmında olan kapı sert kapanmasın diye onu yavaşlatan mekanizmadır.</p>
<div class="figure">
<img src="9_1.png" />

</div>
<p>Eksen yatay olduğu için ona <span class="math inline">\(x\)</span> değişkenini atayalım, tabii bu yüzden ODE'deki bağımlı değişken o olacak, yani üstteki <span class="math inline">\(y\)</span> yerine <span class="math inline">\(x\)</span> kullanıyoruz. Kafa karıştırmasın diye vurguladık, çünkü çoğunlukla <span class="math inline">\(x\)</span> bağımsız değişken olarak kullanılır.</p>
<div class="figure">
<img src="9_2.png" />

</div>
<p>Devam edelim. Diyelim ki 0 ile işaretlenen yer bir denge noktası. Yani bu noktada hem yayın, hem de engelleyicinin itme / çekme noktası tatmin ediliyor durumda. Eğer o noktadan daha sola gidersek, yay itmeye uğraşacak, sağa gidersek çekmeye uğraşacak, tabii engelleyici de birşeyler yapacak.</p>
<p>Denklem şöyle:</p>
<p><span class="math display">\[
\underbrace{mx&#39;&#39;}_{Kuvvet} =
- \underbrace{kx}_{Yay} 
- \underbrace{cx&#39;}_{Engelleyici}
\]</span></p>
<p><span class="math inline">\(mx&#39;&#39;\)</span> sistemde ortadaki kütlenin uyguladığı kuvvettir, artı, eksi olması kuvvetin sağ ya da sol yönünde olduğunu gösterir. Bu kuvvet Newton Kanunu'na göre ivme (ikinci türev, <span class="math inline">\(x&#39;&#39;\)</span>) ve kütlenin çarpımıdır. Unutmayalım, bağımsız değişken <span class="math inline">\(t\)</span>, o zaman <span class="math inline">\(x&#39;\)</span> hız, <span class="math inline">\(x&#39;&#39;\)</span> ivme.</p>
<p>Sistemdeki yay sadece kütleye &quot;tepki'' verir, kütle ne yapıyorsa tersini yapar. Eğer kütle sola gelirse sağa, sağa gelirse sola doğru karşı kuvvet uygular, o yüzden ve eşitliğin sağında olduğu için sistemde <span class="math inline">\(-kx\)</span> (ters işaret) ile belirtildi (eksiyi tekrar artıya çevirmek için). Bu tepkinin alınan mesafe <span class="math inline">\(x\)</span> ile orantılı (bir sabitle çarpılarak) olması Hooke Kanunu'ndan ileri geliyor.</p>
<p>Engelleyici ise yaya benziyor ama onun tepkisi hız ile orantılı, mesafe ile değil. Bu mekanizmaya sahip olan kapıları hatırlayın, çok hızlı kapatmaya uğraşınca çok daha sert engelleme yaparlar. Bu tepki, yine ters işaretle <span class="math inline">\(-cx&#39;\)</span> ama birinci türeve (hız) içerecek şekilde temsil edilir.</p>
<p>Nihai denklem ise şöyle</p>
<p><span class="math display">\[ mx&#39;&#39; + cx&#39; + kx = 0 \]</span></p>
<p><span class="math display">\[ x&#39;&#39; + \frac{c}{m}x&#39; + \frac{k}{m}x = 0 \]</span></p>
<p>ODE'yi çözmek için 2 çözüm bulmak gerekir.</p>
<p>2 çözümün birbirinden bağımsız olması lazımdır, yani mesela <span class="math inline">\(y_1\)</span> bulunmuşsa, <span class="math inline">\(y_2\)</span> onun bir sabitle çarpılmış hali olamaz. Çünkü sabitlerle çarpma işi denklemde zaten rasgele sabitlerin işi, iki çözüm birbirinin kati ise o zaman genel çözümü yaratamayız, çünkü rasgele sabitlerin işi zaten yapılmış olur.</p>
<p>Çözüm için en basit, temel yöntem tahmin etmektir. <span class="math inline">\(y = e^{rt}\)</span> çözümünü deneyelim deriz. Niye <span class="math inline">\(e^{rt}\)</span>? Türevini, entegralini almak kolay. Yerine koyalım.</p>
<p><span class="math display">\[ r^2e^{rt} + Are^{rt} + Be^{rt} = 0 \]</span></p>
<p>Öyle bir <span class="math inline">\(r\)</span> bulalım ki denklemin sol tarafı sıfır olsun. <span class="math inline">\(e^{rt}\)</span> hiçbir zaman sıfır olamayacağına göre sıfırlık denklemin &quot;geri kalanında'' demektir, <span class="math inline">\(e^{rt}\)</span>'yi iptal edelim.</p>
<p><span class="math display">\[ r^2 + Ar + B = 0 \]</span></p>
<p>Bu bir karesel denklemdir! Çözümü lisede öğretilir. Bu denkleme ODE'nin (ya da yay / kütle sisteminin) karakteristik denklemi ismi de verilir.</p>
<p>1'inci Durum: kökler reel ve <span class="math inline">\(r_1 \ne r_2\)</span></p>
<p>Bu en basit, direk sonuç. O zaman nihai çözüm</p>
<p><span class="math display">\[ y = c_1 e^{r_1t} + c_2  e^{r_2t}\]</span></p>
<p>Örnek</p>
<p><span class="math display">\[ y&#39;&#39; + 4y&#39; + 3y = 0 \]</span></p>
<p>Karakteristik denklem</p>
<p><span class="math display">\[ r^2 + 4r + 3 = 0 \]</span></p>
<p><span class="math display">\[ (r+3)(r+1) = 0 \]</span></p>
<p>Genel çözüm</p>
<p><span class="math display">\[ y = c_1e^{-3t} + c_2e^{-t} \]</span></p>
<p>Başlangıç şartları</p>
<p><span class="math display">\[ y(0) = 1 \]</span></p>
<p><span class="math display">\[ y&#39;(0) = 0 \]</span></p>
<p>Şartlar ne anlama geliyor? <span class="math inline">\(t=0\)</span>'da, başlangıçta, kütle <span class="math inline">\(x=1\)</span> noktasında. Yani yay sağa doğru gerilmiş olacak. İkinci şart sisteme başlangıçta dışarıdan ek bir güç vermiyoruz demek, <span class="math inline">\(x=1\)</span> noktasına getiriyoruz, ve bırakıyoruz. Bırakınca kütlenin sola, sonra sağa, vs. gidip geleceğini tahmin edebiliriz.</p>
<p>İki koşul var, çünkü bulmamız gereken iki sabit var.</p>
<p>Koşulların ikincisi için türeve ihtiyaç var, türevi hesaplayalım</p>
<p><span class="math display">\[ y&#39; = -3c_1e^{-3t} + - c_2 e^{-t} \]</span></p>
<p><span class="math inline">\(t = 0\)</span> ise, <span class="math inline">\(y\)</span> formülü (ilk koşul) <span class="math inline">\(1 = c_1 + c_2\)</span> olur. İkinci koşul <span class="math inline">\(0 = -3c_1 - c_2\)</span>.</p>
<p>Şimdi elimizde beraber çözülecek (simultaneous) iki tane lineer denklem var. Bunları çözmeyi de lisede öğrenmiştik. Bu arada karesel denklemler, ve üstteki tür lineer denklemlerin çözümünün en önemli uygulama alanı işlediğimiz türden fiziksel problemler içindir. Lise çağı bizi bunlar için hazırlıyormuş demek ki.</p>
<p><span class="math display">\[ c_1 = -1/2 \]</span></p>
<p><span class="math display">\[ c_2 = 3/2 \]</span></p>
<p>Çözüm:</p>
<p><span class="math display">\[ y = -\frac{1}{2}e^{-3t} + \frac{3}{2}e^{-t} \]</span></p>
<p>Peki bu çözüm grafiksel olarak neye benzer? İki üstel fonksiyonun kombinasyonunu elle çizmek pek kolay değildir, onun için bilgisayarı kullanmak daha iyi.</p>
<p>İkinci Durum: kökler kompleks</p>
<p><span class="math inline">\(r = a \pm bi\)</span></p>
<p>Bu şekilde bir <span class="math inline">\(r\)</span> çözüme nasıl etki eder? Çözüm</p>
<p><span class="math display">\[ y = e^{(a+bi)t} \]</span></p>
<p>şeklinde olacaktır, fakat bu çözümün bizim için hiçbir anlamı yok. Biz <span class="math inline">\(y\)</span>'nin, <span class="math inline">\(x\)</span>'in nasıl davrandığını görmek istiyoruz. Şu teori yardımımıza yetişiyor:</p>
<p>Teori: Eğer <span class="math inline">\(u + iv\)</span> kompleks sayısı, <span class="math inline">\(y&#39;&#39; + Ay&#39; + By = 0\)</span> reel ODE denkleminin kompleks çözümü ise o zaman <span class="math inline">\(u\)</span> ve <span class="math inline">\(v\)</span> reel çözüm için kullanılabilirler.</p>
<p>İspat: Çözüm olmak ne demek? Su denklemin doğru olması demek:</p>
<p><span class="math display">\[ (u+iv)&#39;&#39; + A(u+iv)&#39; + B(u+iv) = 0\]</span></p>
<p>Reel ve hayali kısımlarına ayıralım</p>
<p><span class="math display">\[ 
\underbrace{u&#39;&#39; + Au&#39; + Bu}_{reel} + 
i\underbrace{(v&#39;&#39; + Av&#39; + Bv)}_{hayali} = 0
\]</span></p>
<p>Üstteki denklemin sol tarafının sıfıra eşit olmasının tek yolu, hem reel, hem hayali bölümün sıfıra eşit olmasıdır. Onların sıfıra eşit olması demek her iki denklemin de ana denklem olan <span class="math inline">\(y&#39;&#39; + Ay&#39; + By = 0\)</span>'a tıpatıp benzemeleri demektir. O zaman hem <span class="math inline">\(u\)</span>, hem <span class="math inline">\(v\)</span> ana ODE için bir çözümdür.</p>
<p>Bu arada ispatta <span class="math inline">\(A\)</span> ve <span class="math inline">\(B\)</span>'nin reel olması zorunluluğunu dolaylı olarak kullandık, çünkü eğer <span class="math inline">\(A\)</span> ve <span class="math inline">\(B\)</span> hayali olabilseydi, üstteki denklemdeki reel bölüme reel diyemezdik, denklemin tamamını üstteki şekilde gruplayamazdık, ve hayali bir sayının sıfıra eşitlenebilmesi için yürüttüğümüz mantığı yürütemezdik. O zaman neresi reel neresi hayali olacaktı?</p>
<p>Çözüme dönelim.</p>
<p><span class="math display">\[ y = e^{(a+bi)t} \]</span></p>
<p>Üstel kompleks değerler ve <span class="math inline">\(\cos, \sin\)</span> formuna geçişi hatırlayalım</p>
<p><span class="math display">\[ e^{i\theta} = \cos \theta + i\sin \theta \]</span></p>
<p>O zaman iki üsttekini genişleterek devam edelim</p>
<p><span class="math display">\[ y = e^{at} e^{ibt} \]</span></p>
<p>Sadece ikinci kısım <span class="math inline">\(\cos, \sin\)</span> formuna çevirilebilir</p>
<p><span class="math display">\[ e^{ibt} = \cos(bt) + i\sin(bt) \]</span></p>
<p>Biraraya koyarsak</p>
<p><span class="math display">\[ y = e^{at} (\cos(bt) + i\sin(bt)) \]</span></p>
<p>Reel bölüm</p>
<p><span class="math display">\[ y = e^{at}\cos(bt) \]</span></p>
<p>Hayali bölüm</p>
<p><span class="math display">\[ y = e^{at}\sin(bt) \]</span></p>
<p>O zaman çözüm</p>
<p><span class="math display">\[ y = e^{at} \bigg( c_1 \cos(bt) + c_2 \sin(bt) \bigg) \]</span></p>
<p>Bu fonksiyon neye benzer? Dikkat edelim, <span class="math inline">\(e^{at}\)</span> yüksekliği (amplitude) kontrol ediyor, geri kalanı iki sinüsoidal salınımın kombinasyonu, farklı yükseliği ama aynı frekansı olan iki salınım. Bu yüzden onların toplamı da bir sinüsoidal salınım. Bu fonksiyon aslında daha önceki bir derste bahsedilen bir trigonometrik eşitliği kullanmak için de uygun [hoca herhalde 8. dersteki eşitlikten bahsediyor].</p>
<p>Şimdi engelleyici / sönüm (damping) faktörünü değiştirelim. Önceki örnekte sönüm zayıftı, yayın etkisi daha fazlaydı, zaten o sebeple bir salınım görmüştük, bu kütleyi bırakınca bir süre sağa, sola sallanması demekti. Yeni denklem:</p>
<p><span class="math display">\[ y&#39;&#39; + 4y&#39; + 5 \]</span></p>
<p>Karakteristik denklem</p>
<p><span class="math display">\[ r^2 + 4r + 5 = 0 \]</span></p>
<p><span class="math display">\[ r = -4 \pm \frac{\sqrt{-4}}{2} = -2 \pm i\]</span></p>
<p>Çözüm</p>
<p><span class="math display">\[ e^{(-2+i)t} \]</span></p>
<p>Reel çözüm</p>
<p><span class="math display">\[ e^{-2t}\cos t \ , \ e^{-2t}\sin t\]</span></p>
<p><span class="math display">\[ y = e^{-2t} (c_1 \cos t + c_2 \sin t) \]</span></p>
<p>Başlangıç şartları yine aynı olsun</p>
<p><span class="math display">\[ y(0) = 1 \]</span></p>
<p><span class="math display">\[ y&#39;(0) = 0 \]</span></p>
<p>Hesabı yaptıktan sonra sonuç</p>
<p><span class="math display">\[ y = e^{-2t} (\cos t + 2 \sin t) \]</span></p>
<p>Trigonometrik eşitliği kullanalım</p>
<p><span class="math display">\[ = \sqrt{5}e^{-2t} \cos (t - \phi) \]</span></p>
<p><span class="math inline">\(\sqrt{5}\)</span> nasıl bulundu? Önceki dersten şu üçgeni hatırlayalım</p>
<div class="figure">
<img src="9_3.png" />

</div>
<p>O zaman <span class="math inline">\(\phi \approx 70^{o} \pm 5\)</span></p>
<p>Çözümün grafiğini çizersek</p>
<div class="figure">
<img src="9_4.png" />

</div>
<p>Bu yetersiz sönüm (underdamped) durumudur.</p>
<p>Şimdi sönümün ne az, ne de fazla olduğu duruma bakalım. Burada sönüm &quot;tam yerinde'', bu koşula kritik sönümlü (critically damped) şartı deniyor. Karakteristik denklemdeki kökler ayrı ve reel değil, kompleks değil. Reel ama birbirine eşit, diyelim ki <span class="math inline">\(r = -a\)</span>.</p>
<p><span class="math display">\[ (r+a)^2 = 0 \]</span></p>
<p><span class="math display">\[ r^2 + 2ar + a^2 = 0 \]</span></p>
<p>ODE</p>
<p><span class="math display">\[ y&#39;&#39; + 2ay&#39; + a^2y = 0 \]</span></p>
<p>Yani yay sabiti ve sönüm sabiti arasında bir ilişki var.</p>
<p>Fakat burada bir problem var. Çözümlerden biri <span class="math inline">\(e^{-at}\)</span> evet, ama bu elimdeki tek çözüm. 2. derece ODE için iki çözüm lazım.</p>
<p>Gerekli ikinci çözümü elde etmenin değişik yolları var. Bir tanesi şöyle:</p>
<p>Eğer <span class="math inline">\(y&#39;&#39; + py&#39; + qy = 0\)</span> için bir <span class="math inline">\(y_1\)</span> çözümü biliyorsak, <span class="math inline">\(y = y_1 u\)</span> şeklinde ikinci bir çözüm de muhakkak vardır. <span class="math inline">\(u\)</span>'yu nasıl hesaplayabileceğimizi görelim.</p>
<p>Elimizde <span class="math inline">\(y = e^{-at}\)</span> var. <span class="math inline">\(y&#39;&#39; + 2ay&#39; + a^2y = 0\)</span> için bir <span class="math inline">\(u\)</span> bulacağız, yani şu formda bir çözüm arayacağız</p>
<p><span class="math display">\[ y = e^{-at} u \]</span></p>
<p>Birinci türev</p>
<p><span class="math display">\[ y&#39; = -a e^{-at}u + e^{-at} u&#39; \]</span></p>
<p>Bunun bir kere daha türevini alalım</p>
<p><span class="math display">\[ a^2e^{-at}u - 2ae^{-at}u&#39; + e^{-at}u&#39;&#39; \]</span></p>
<p>Üstteki üç denklemden en alttakini 1 ile çarparız (yani değişmez), ortadakini <span class="math inline">\(2a\)</span> ile çaprarız, baştakini <span class="math inline">\(a^2\)</span> ile çarparız. Bu çarpımları toplarız, eşitliğin sol tarafında 0 elde ederiz. Eşitliğin sağ tarafındaki neredeyse her terim toplanarak sıfır hale gelir, sadece <span class="math inline">\(e^{-at}u&#39;&#39;\)</span> geriye kalır. O zaman şunu söyleyebiliriz:</p>
<p><span class="math display">\[ e^{-at} = 0 \]</span></p>
<p>Demek ki</p>
<p><span class="math display">\[ u&#39;&#39; = 0 \]</span></p>
<p>Bu ne demektir?</p>
<p><span class="math display">\[ u = c_1t + c_2 \]</span></p>
<p>Öyle değil mi? İkinci türevi sıfır olan şey nedir? Üstteki form'daki bir formüldür, <span class="math inline">\(c_1\)</span> ve <span class="math inline">\(c_2\)</span> rasgele iki sabittir. Birinci türevi alırken <span class="math inline">\(c_2\)</span> yokolacaktı <span class="math inline">\(c_1\)</span> kalacaktı, ikinciyi alırken <span class="math inline">\(c_1\)</span> yokolacaktı.</p>
<p>Bu sonuç bana bir sürü çözüm bulma imkanı sağlar, ama sadece tek başına <span class="math inline">\(t\)</span>'yi bile kullansam olur, çünkü bana <span class="math inline">\(e^{-at}\)</span>'den farklı sadece bir tane daha çözüm lazım. O zaman ikinci çözüm şu olabilir:</p>
<p><span class="math display">\[ y_2 = e^{-at} \cdot t \]</span></p>
<p>Kritik sönüm durumunun çözümü de budur.</p>
<p>Ekler</p>
<p>Teori</p>
<p>Eğer <span class="math inline">\(y=f_1(x)\)</span> ve <span class="math inline">\(y=f_2(x)\)</span> şu diferansiyel denklemin çözümü ise</p>
<p><span class="math display">\[ \frac{d^ny}{dx^n} + a_1 \frac{d^{n-1}y}{dx^{n-1}} + .. + a_n y = 0\]</span></p>
<p>O zaman <span class="math inline">\(y=c_1f_1(x) + c_2f_2(x)\)</span> te aynı diferansiyel denklemin bir çözümüdür, ki <span class="math inline">\(c_1\)</span> ve <span class="math inline">\(c_2\)</span> herhangi bir (arbitrary) sabit değerler olabilirler.</p>
<p>İspat</p>
<p>Eğer <span class="math inline">\(f_1\)</span> bir çözüm ise [sf. 118], diferansiyel denklemde <span class="math inline">\(y\)</span> yerine koyabilmemiz gerekir, <span class="math inline">\(f_2\)</span> ve <span class="math inline">\(c_1f_1 + c_2f_2\)</span>, aynı şekilde. Hepsine bakalım.</p>
<p><span class="math display">\[ \frac{d^nf_1}{dx^n} + a_1 \frac{d^{n-1}f_1}{dx^{n-1}} + .. + a_n f_1 = 0\]</span></p>
<p><span class="math display">\[ \frac{d^nf_2}{dx^n} + a_1 \frac{d^{n-1}f_2}{dx^{n-1}} + .. + a_n f_2 = 0\]</span></p>
<p><span class="math display">\[ \frac{d^n(c_1f_1 + c_2f_2)}{dx^n} + 
a_1 \frac{d^{n-1}(c_1f_1 + c_2f_2)}{dx^{n-1}} + .. + 
a_n (c_1f_1 + c_2f_2) = 0
\]</span></p>
<p>Sonuncu formül için <span class="math inline">\(c_1\)</span> ve <span class="math inline">\(c_2\)</span>'leri dışarı çekip gruplamayı onlara göre yaparsak</p>
<p><span class="math display">\[ 
c_1 \bigg[
\frac{d^nf_1}{dx^n} + a_1 \frac{d^{n-1}f_1}{dx^{n-1}} + .. + a_n f_1
\bigg] +
c_2 \bigg[
\frac{d^nf_2}{dx^n} + a_1 \frac{d^{n-1}f_2}{dx^{n-1}} + .. + a_n f_2
\bigg]
 \]</span></p>
<p>Büyük parantezler içindeki değerler diferansiyel denklemin <span class="math inline">\(f_1\)</span> ve <span class="math inline">\(f_2\)</span> kullanılarak açılmış hali değil mi? O zaman o değerler sıfır. Yani</p>
<p><span class="math display">\[ c_1 \cdot 0 + c_2 \cdot 0 \]</span></p>
<p>Bu değer de tabii ki sıfıra eşit.</p>
<p><span class="math display">\[ c_1 \cdot 0 + c_2 \cdot 0 = 0\]</span></p>
<p>ve bu sıfır sonucu, ana diferansiyel denklemin sonucuyla aynı. O zaman ispat tamamlanmış demektir.</p>
<p>Kaynaklar</p>
<p>[1] Kishan, <em>Differential Equations</em></p>
<p>
  <a href="..">Yukarı</a>
</p>
</body>
</html>
