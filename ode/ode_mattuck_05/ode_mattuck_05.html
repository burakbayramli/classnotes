<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
<meta name="viewport" content="width=device-width, initial-scale=1.0"/>
  <title></title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="ders-5">Ders 5</h1>
<p>Bu derste özel bir ODE türü göreceğiz, bu ODE'lerde sağ tarafında bağımsız değişken hiç yer almıyor. Bağımsız değişken <span class="math inline">\(dy/dt = ..\)</span> gibi bir formülde <span class="math inline">\(t\)</span> değişkenidir, bahsettiğimiz türde sağ tarafta <span class="math inline">\(t\)</span> içeren bir terim bulunmaz. Genel olarak</p>
<p><span class="math display">\[ \frac{dy}{dt} = f(y) \]</span></p>
<p>Tabii bu tür bir denklemde değişken ayırma yöntemi kullanmak (bazen, ilk bakışta) kolay. O zaman niye hemen çözmüyoruz? Cevap şu ki çözmemize gerek kalmadan bu tür denklemler hakkında bazı bilgiler edinmek istiyoruz. Hızlı olduğu için, konunun ruhu, özü hakkında bilgi (insight) kazandırdığı için. Bazen değişken ayırma da işlemeyebilir, ya da denklem hakkında çok özel bir soru sormak istiyoruz ve bu soru için çözümle uğraşmak istemeyebiliriz.</p>
<p>Grafiksel olarak düşünelim, öncelikle tüm izoklinler (isoclines), yani eğimi aynı olan parçaların çizimleri düz yataydır. Niye? <span class="math inline">\(dy/dx = f(y)\)</span> türü bir formül her <span class="math inline">\(x\)</span> (ya da <span class="math inline">\(t\)</span>) için aynı <span class="math inline">\(y\)</span>'yi vermek zorundadır, o zaman her <span class="math inline">\(y\)</span> için (mesela <span class="math inline">\(y_0\)</span> diyelim) eğim (slope), yani <span class="math inline">\(dy/dx\)</span> her yerde aynıdır, yana doğru düzdür. O zaman bir <span class="math inline">\(f(y_o)\)</span> için çizim şuna benzer.</p>
<div class="figure">
<img src="5_1.png" />

</div>
<p>Diğer <span class="math inline">\(y\)</span> değerleriyle</p>
<div class="figure">
<img src="5_2.png" />

</div>
<p>Diğer entegral eğrileri</p>
<div class="figure">
<img src="5_3.png" />

</div>
<p>Bu formüllerde entegral eğrilerinin birisi diğerlerinin yana itilmiş haline benzer, yani entegral eğrileri taşıma sırasında değişmez (invariant under translation) olma özelliğe sahiptirler. Birini çizince hepsini görmüş oluruz, diğerleri paralel şekilde hemen yandadırlar.</p>
<p>Bilgi nasıl elde ederiz? Kritik nokta (critical points) adlı kavramı kullanmamız lazım.</p>
<p>Kritik Noktalar</p>
<p>Bu noktalar diferansiyelin sıfır olduğu <span class="math inline">\(y_0\)</span> noktasıdır yani <span class="math inline">\(f(y_o) = 0\)</span>.</p>
<p>Adımlar</p>
<ol style="list-style-type: decimal">
<li><p>Kritik noktayı bul</p></li>
<li><p><span class="math inline">\(f(y)\)</span>'yi grafikle, nerede negatif, nerede pozitif bul. Nerede sıfır olduğunu biliyoruz zaten, onun üstünde ve altında negative ve pozitif olması lazım. Bu niye önemli? Çünkü formül unutmayalım ki <span class="math inline">\(dy/dt = f(y)\)</span>. Eger <span class="math inline">\(f(y) &gt; 0\)</span> ise o zaman <span class="math inline">\(dy/dt &gt; 0\)</span> demektir yani <span class="math inline">\(y(t)\)</span> artacaktır.</p></li>
</ol>
<p>Örnek</p>
<p><span class="math inline">\(y\)</span> = bankadaki para</p>
<p><span class="math inline">\(r\)</span> = sürekli faiz oranı</p>
<p><span class="math display">\[ \frac{dy}{dt} = ry \]</span></p>
<p>Diyelim ki bankada kötü niyetli bir kişi var, paranızı zimmetine geçiriyor.</p>
<p><span class="math inline">\(w\)</span> = zimmete geçirme oranı</p>
<p>O zaman</p>
<p><span class="math display">\[ \frac{dy}{dt} = ry - w\]</span></p>
<p>Formülü çözmek kolay, değişkenleri ayır, entegre et. Fakat biz çözmeden, çözümlerin, <span class="math inline">\(y(t)\)</span>'lerin, nasıl davrandığına bakalım. ODE beklediğimiz, bu yazının konusu olan formda (otonom) çünkü sağ tarafta <span class="math inline">\(t\)</span> değişkeni yok. Adımları takip edelim:</p>
<ol style="list-style-type: decimal">
<li>Kritik noktayı bulalım</li>
</ol>
<p><span class="math display">\[ ry - w = 0 \]</span></p>
<p><span class="math display">\[ y = \frac{w}{r} \]</span></p>
<ol start="2" style="list-style-type: decimal">
<li>Grafikleyelim</li>
</ol>
<div class="figure">
<img src="5_4.png" />

</div>
<p>Bu grafikte bizim için tek önemli şey, nerede <span class="math inline">\(ry-w\)</span> ekseni üzerinde, nerede onun altında olduğumuz. Çünkü o değerin üzerindeysek <span class="math inline">\(f(y) &gt; 0\)</span>, o zaman <span class="math inline">\(y\)</span> artıyor, diğerinde <span class="math inline">\(f(y) &lt; 0\)</span>, o zaman <span class="math inline">\(y\)</span> azalıyor. Ortadaki nokta ise <span class="math inline">\(w/r\)</span> noktası.</p>
<div class="figure">
<img src="5_5.png" />

</div>
<p>O zaman <span class="math inline">\(y\)</span> nasıl davranır? Başlangıç noktasına bağlı. Eğer başlangıç noktası <span class="math inline">\(w/r\)</span> üzerinde ise, o zaman bir artmaya başladı mı üstel (exponential) olarak artmaya başlar.</p>
<div class="figure">
<img src="5_6.png" />

</div>
<p><span class="math inline">\(w/r\)</span> üzerindeki tüm başlangıç noktaları diğerlerinin tercümesi, taşınmış hali (translations), üstte belirttiğimiz gibi.</p>
<p>Lojistik Denklem</p>
<p>Bu denklem nüfus artışını hesaplamak için kullanılır.</p>
<p>Nüfus <span class="math inline">\(y(t)\)</span>. Temel denklem</p>
<p><span class="math display">\[ \frac{dy}{dt} = ky\]</span></p>
<p><span class="math inline">\(k\)</span> büyüme hızı</p>
<p><span class="math inline">\(k\)</span> sabit ise büyümeye basit büyüme adı verilir. Lojistik büyüme biraz daha çetrefil bir tür büyümedir. Bu model der ki sabit büyüme şekli fazla temeldir, hiçbir canlı sınırsız bir şekilde büyüyemez, kaynaklar buna müsaede etmez.</p>
<p>Lojistik denkleme göre artma oranı (rate) da zaman göre değişir, nüfus arttıkça oran azalır. Bu azalışı modellemek için en basit form <span class="math inline">\(k = a - by\)</span> gibi bir fonksiyondur. Önceki formülün içine koyarsak</p>
<p><span class="math display">\[ \frac{dy}{dt} = ay - by^2 \]</span></p>
<p>Bu nihai denklem Lojistik Denklemidir, ve nüfus artışı haricinde pek çok kullanım alanı vardır. Hastalık yayılması, dedikodu (rumor) aktarımı, büyümesi, vs. gibi.</p>
<p>Denklemi çözmek için değişkenler ayrılır, ayrıca kısmı kesirler (partial fractions) adında bir teknik lazımdır. Biz çözümü yapmadan denklem hakkında bilgi edinmeye uğraşacağız.</p>
<p>Kritik noktalar:</p>
<p><span class="math display">\[ 0 = ay - by^2 \]</span></p>
<p><span class="math display">\[ y(a-by) = 0\]</span></p>
<p><span class="math display">\[ y = 0, y=a/b \]</span></p>
<div class="figure">
<img src="5_7.png" />

</div>
<p>İki kritik nokta bulduk. Şimdi eksenleri <span class="math inline">\(y&#39;\)</span> ve <span class="math inline">\(y\)</span> olan bir grafik çizelim. Bu grafikte <span class="math inline">\(y&#39;\)</span> nin pozitif mi negatif mi olduğuna göre <span class="math inline">\(y\)</span>'nin azalıp azalmayacağını oklar ile göstereceğiz. Parabolun altında <span class="math inline">\(y&#39;\)</span> negatiftir, <span class="math inline">\(y\)</span> buradalarda artar (ok sağa doğru), diğer yerlerde tam tersi.</p>
<div class="figure">
<img src="5_8.png" />

</div>
<p>Şimdi <span class="math inline">\(y\)</span> ve <span class="math inline">\(t\)</span> grafiği çizelim. Eğer başlangıç noktası <span class="math inline">\(a/b\)</span> altındaysa ve orada artış var ise, ayrıca entegral eğrilerinin hiçbir zaman birbirleriyle çakışamayacağını söylemiştik, o zaman bu artış <span class="math inline">\(a/b\)</span> düz çizgisine gelip dayanacak ama onu geçmeden ona paralel sağa doğru devam edecektir. Her artış birbirinin sağa doğru tercümesidir, çizim bunu tam gösteremiyor ama aşağı yukarı o temsil edilmeye uğraşıldı.</p>
<p><span class="math inline">\(a/b\)</span> üzerinde benzer ama tersi bir durum, başlangıçtan <span class="math inline">\(a/b\)</span>'ye azalış oluyor. <span class="math inline">\(a/b\)</span> noktasına stabil kritik nokta (critical point, hoca c.p. yazdı) ismi veriliyor, <span class="math inline">\(0\)</span> noktası stabil olmayan kritik nokta. Hoca çözüm (solution) kelimesinin üzerini çizdi, ama, tabii ki bu noktaların aynı zamanda birer çözüme de tekabül ettiğini söyledi.</p>
<p>Stabiliteyi anlamak için grafikte kritik noktalara bakılır, oklar eğer o noktadan &quot;kaçıyorsa'' o nokta stabil olmayan, o noktaya doğru &quot;gidiyorsa'' o nokta stabil nokta demektir.</p>
<p>Üçüncü bir seçenek ise şu. Eğer <span class="math inline">\(y&#39;\)</span> ve <span class="math inline">\(y\)</span> eğrisi alttaki gibiyse ne olur?</p>
<div class="figure">
<img src="5_9.png" />

</div>
<p>Bu durumda başlangıç <span class="math inline">\(y\)</span>'sı <span class="math inline">\(a\)</span> altında ise <span class="math inline">\(a\)</span>'ya doğru gidilir, üstünde ise ondan kaçılır. Yani stabilite <span class="math inline">\(a\)</span>'nin neresinde olduğunuza göre değişir. Bu tür noktalara bu sebeple &quot;yarı stabil (semi-stable)'' adı veriliyor.</p>
<p>Şimdi lojistik denklemin değişik bir türüne gelelim.</p>
<p>Hasatla Eksiltilen Lojistik Denklemi</p>
<p>Mesela somon balığı yetiştirilen bir balık çiftliği düşünelim.</p>
<p>Hasat <span class="math inline">\(h\)</span>: sabit sayıda alınan balık</p>
<p>Yani nüfusa oranla değil, belli sabit sayıda somonun alınmasından bahsediyoruz. Denklem</p>
<p><span class="math display">\[ \frac{dy}{dt} = ay - by^2 - h \]</span></p>
<p>Dikkat, <span class="math inline">\(hy\)</span> değil, sadece <span class="math inline">\(h\)</span>.</p>
<p>Bunu çözmek için ne yapardık? Yapılmaması gereken onu sıfıra eşitleyip karesel denklem ile boğuşmak, koca bir formülü çözmeye uğraşmak, vs. Daha iyisi, hemen bir grafik çizelim.</p>
<p>Eğer <span class="math inline">\(h=0\)</span> ise, grafik neye benzer? <span class="math inline">\(h\)</span>'yi arttırdıkça grafik nasıl değişir (aşağı iner)?</p>
<div class="figure">
<img src="5_10.png" />

</div>
<p>Eğer <span class="math inline">\(h=0\)</span> eğrisini yatay eksene değecek kadar, bir <span class="math inline">\(h_m\)</span> değeri kadar aşağı indirseydik,</p>
<div class="figure">
<img src="5_11.png" />

</div>
<p><span class="math inline">\(h_m\)</span> için <span class="math inline">\(y\)</span> ve <span class="math inline">\(t\)</span> grafiği şuna benzer.</p>
<div class="figure">
<img src="5_12.png" />

</div>
<p>Yani kırmızı çizgi hem altında hem üstünde iniş vardır. <span class="math inline">\(h_m\)</span> noktasının model açısından şu anlamı vardır: <span class="math inline">\(h_m\)</span> yapılabilecek en fazla hasat oranını gösterir, o orandan fazla yapılacak hasat zamanla somonları tüketecektir. Kırmızı çizgi üstünden başladığımız ve <span class="math inline">\(h_m\)</span> oranından fazla (çok az fazla bile olabilir) bir oranla hasat yaptığımız takdirde, somonlar bitmez.</p>
</body>
</html>
