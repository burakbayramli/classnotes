<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Örneklem Dağılımları (Sampling Distributions)</title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
</head>
<body>
<h1 id="örneklem-dağılımları-sampling-distributions">Örneklem Dağılımları (Sampling Distributions)</h1>
<p>Bir (ve en önemli) örneklem dağılımını daha önce gördük, ki bu Normal dağılımdır. <span class="math inline">\(\bar{X} = (X_1 + X_2 + ... + X_n) / n\)</span> ortalaması ortalaması <span class="math inline">\(\mu\)</span> ve standard sapması <span class="math inline">\(\sigma/n^2\)</span> olan bir Normal dağılıma yaklaşır. Tabii bu dağılım standardize edilebilir, vs. Fakat rasgele değişkenler üzerinde pek çok işlem mümkündür, ve bu işlemlerin bazıları artık ünlü olan yeni / başka dağılımlar ortaya çıkartmışlardır. Bu dağılımlar önemlidir, çünkü mesela bazı uygulamalarda veri noktalarının karesini alırız, ve bu karesi alınmış normal noktaların bambaşka bir dağılımı vardır! Bu önemlidir çünkü veri noktalarının normalliği faraziyesinden hareketle kare alma işlemi gerektiren her ne hesap ise onun doğruluğunu bu sonuç dağılıma sorarak kontrol edebiliriz!</p>
<p>Devam edelim.</p>
<p><span class="math inline">\(\frac{\bar{Y}-\mu}{\sigma / \sqrt{n}}\)</span> ve <span class="math inline">\(\frac{\bar{Y}-\mu}{S /\sqrt{n}}\)</span> Karşılaştırması</p>
<p>Diyelim ki normal olarak dağıldığını bildiğimiz bir nüfustan <span class="math inline">\(Y_1,..,Y_n\)</span> rasgele örneklemini topladık, ve amacımız bilinmeyen gerçek <span class="math inline">\(\mu\)</span> hakkında bazı sonuçlara varmak. Eğer varyans <span class="math inline">\(\sigma^2\)</span> biliniyorsa, bu noktadan sonra ne yapacağımız gayet açık: daha önce gördüğümüz gibi bir karar kuralı ortaya çıkartmak, ya da güven aralığı hesaplamak çok kolay, ki bu tekniklerin temelinde <span class="math inline">\(Z = \frac{\bar{Y}-\mu}{\sigma / \sqrt{n}}\)</span> dağılımının standart normal <span class="math inline">\(f_Z(z)\)</span>'ye yaklaşması yatıyor.</p>
<p>Fakat pratikte <span class="math inline">\(\sigma^2\)</span> genellikle bilinmez, o zaman nüfus varyansının tahmin edicisi <span class="math inline">\(S^2 = \frac{1}{n-1}\sum_{i=1}^n (Y_i-\bar{Y})^2\)</span> kullanılır, ki bu maksimum olurluk tahmin edicisinin yansız (unbiased) versiyonu. Fakat buradaki önemli soru şu: <span class="math inline">\(\sigma^2\)</span> yerine <span class="math inline">\(S^2\)</span> koyma Z oranını nasıl etkiler? Daha önce büyük örneklemler için bir fark olmadığından bahsettik. Peki küçük örneklemler için?</p>
<p>Küçük <span class="math inline">\(n\)</span> için bu iki oranının birbirinden farklı olduğununun keşfi William Sealy Gossett adlı araştırmacıya ait. 1899'da Oxford'dan Kimya ve Matematik bölümünden mezun olduktan sonra Gossey, Guiness adlı şirkette çalışmaya başladı. Ürünlerin üzerinde yapacağı deneylerden aldığı veriler lojistik bazı sebepler dolaşışıyla çok azdı, ve &quot;gerçek'' <span class="math inline">\(\sigma^2\)</span>'nin bilinmesi mümkün değildi. Çoğu zaman <span class="math inline">\(n\)</span> 4 ya da 5'den bile az oluyordu. Bu gibi durumlarla uğraşa uğraşa Gossey <span class="math inline">\(\frac{\bar{Y}-\mu}{S / \sqrt{n}}\)</span>'nin beklendiği gibi çan eğrisi <span class="math inline">\(f_Z(z)\)</span> şeklinde değil, daha &quot;etekleri kabarık'' başka bir dağılım gibi gözüktüğünü farketti, yani sıfırdan çok küçük ya da ondan çok büyük oranların ihtimali çok düşük değildi.</p>
<div class="figure">
<img src="stat_sampling_01.png" />

</div>
<p>Üstteki histogram <span class="math inline">\(S\)</span> kullanarak hesaplanmıştır, <span class="math inline">\(n=4\)</span> olmak üzere 500 deney üzerinden hesap yapılmıştır. İki dağılımın birbirinden uzaklaştığı görülüyor.</p>
<p>Genel olarak düşünmek gerekirse, olasılık dağılımları iki büyük kategori altına düşer. Aşağı yukarı bir düzine kadarı gerçek dünyadan alınabilecek her ölçümü olduğu haliyle iyi modelleme kabiliyetine sahiptir; mesela normal, binom, Poisson, üstel dağılımlar gibi. Diğer yandan daha az sayıda (ama bir o kadar önemli) dağılımlar <span class="math inline">\(n\)</span> tane rasgele değişkenin üzerinden hesaplanan <em>fonksiyonların</em> nasıl davrandığını çok iyi modeller. İşte bu dağılımlara örneklem dağılımları ismi verilir ve tipik kullanım alanları çıkarsama (inference) yapmaktır.</p>
<p>Normal dağılımı her iki kategoriye de aittir. Hem ayrı ayrı ölçümleri modellemek, hem de <span class="math inline">\(\frac{\bar{Y}-\mu}{\sigma / \sqrt{n}}\)</span>'in olasılıksal davranışını modellemek için kullanılır. İkinci kullanımı normal dağılımın bir örneklem dağılımı olarak kullanılmasına örnektir.</p>
<p>Normal dağılımdan sonra en önemli üç örneklem dağılımı Öğrenci t Dağılımı, chi kare dağılımı ve F dağılımıdır. Son iki dağılım t oranını temsil eden <span class="math inline">\(f_T(t)\)</span>'yi, yani <span class="math inline">\(T = \frac{\bar{Y}-\mu}{S / \sqrt{n}}\)</span>'yi türetmek için gerekli.</p>
<p>Türetmek</p>
<p>Şaşırtıcı gelebilir ama t dağılımının yoğunluk fonksiyonunu türetmek pek kolay bir iş değildir, ilk başta kolay yapılabilirmiş gibi geliyor, çünkü Merkezi Limit Teorisinin temelini oluşturan <span class="math inline">\(\frac{\bar{Y}-\mu}{\sigma / \sqrt{n}}\)</span>'in yoğunluğunu türetmek nisbeten basit, moment üreten fonksiyonlar ile yapılabiliyor. Fakat <span class="math inline">\(\frac{\bar{Y}-\mu}{\sigma / \sqrt{n}}\)</span> ifadesinden <span class="math inline">\(\frac{\bar{Y}-\mu}{S / \sqrt{n}}\)</span> ifadesine geçmek çok daha zor, çünkü bu durumda T <em>iki tane</em> rasgele değişkeninin bir oranı haline gelmiştir.</p>
<p>t Dağılımının ispatı için şu basamaklar gerekiyor; Önce standart normal rasgele değişkenlerin karelerinin toplamının gamma dağılımın özel bir hali olan chi kare dağılımı olduğunu göstermek. Daha sonra normal dağılmış olan bir nüfustan alınan <span class="math inline">\(n\)</span> örneklemden elde edilen <span class="math inline">\(\bar{Y}\)</span> ve <span class="math inline">\(S^2\)</span>'nin birbirinden bağımsız rasgele değişkenler olduğunu göstermek, ve <span class="math inline">\(\frac{n-1}{S^2}\)</span>'nin chi kare olarak dağıldığını ispatlamak. Daha sonra sıra birbirinden bağımsız iki chi kare yoğunluk fonksiyonunun arasındaki oranı türetmeye gelecek, ki bu bir F dağılımıdır. En son olarak <span class="math inline">\(T^2 =(\frac{\bar{Y}-\mu}{S / \sqrt{n}})^2\)</span> ifadesinin birbirinden bağımsız iki chi kare dağılımının oranı olduğunu göstermek ki <span class="math inline">\(T^2\)</span> ifadesi F dağılımının özel bir halidir.</p>
<p>Chi Kare, <span class="math inline">\(\chi^2\)</span> Dağılımı</p>
<p>Tanım</p>
<p><span class="math inline">\(Z_1, .. , Z_p\)</span> bağımsız standart Normal rasgele değişkenler ise, <span class="math inline">\(U = \sum_{  i=1}^{p} Z_p^2\)</span> ki bu dagilima <span class="math inline">\(p\)</span> derecede serbestliğe (değrees of freedom) olan chi kare dağılımı (chi square distribution, yani <span class="math inline">\(\chi^2\)</span>) ismi verilir.</p>
<p>Teori</p>
<p><span class="math inline">\(U\)</span>, <span class="math inline">\(p\)</span> derece serbestliğe sahip bir <span class="math inline">\(\chi^2\)</span> dağılıma sahip ise, ki yoğunluk</p>
<p><span class="math display">\[
f_U(u;p) = \frac{ 1}{\Gamma(\frac{p}{2}) 2^{p/2}} u^{(p/2) - 1} e^{-u/2} 
\]</span></p>
<p><span class="math display">\[ u \ge 0 \]</span></p>
<p><span class="math display">\[ \Gamma(a) = \int_{0}^{\infty} t ^{a-1} e^{-t} \mathrm{d} t \]</span></p>
<p>Üstteki yoğunluğun <span class="math inline">\(r=m/2\)</span> ve <span class="math inline">\(\lambda=1/2\)</span> olan bir Gamma dağılımı olduğu da söylenebilir. Fonksiyonunun parametresi sadece <span class="math inline">\(p\)</span>'dir. İspat için [1, sf. 388].</p>
<p><span class="math display">\[ E[U] = p \]</span></p>
<p><span class="math display">\[ Var[U] = 2p \]</span></p>
<p>F Dağılımı</p>
<p>Diyelim ki <span class="math inline">\(U\)</span> ve <span class="math inline">\(V\)</span> birbirinden bağımsız, ve sırasıyla <span class="math inline">\(m\)</span> ve <span class="math inline">\(n\)</span> derece serbestliğe sahip iki chi kare dağılımı. O zaman <span class="math inline">\(\frac{V/m}{U/n}\)</span> olarak hesaplanan yeni bir rasgele değişkenin dağılımı, <span class="math inline">\(m,n\)</span> derece serbestliğe sahip bir F dağılımı olarak ifade edilir.</p>
<p>Teori</p>
<p>Rasgele değişken <span class="math inline">\(\frac{Z^2}{U/n}\)</span>, ki <span class="math inline">\(U\)</span> bir chi kare dağılımıdır, 1,n derece serbestliğe sahip bir F dağılımına sahiptir.</p>
<p>İspatı burada vermiyoruz.</p>
<p>Teori <span class="math inline">\(\qquad (1)\)</span></p>
<p><span class="math inline">\(Y_1,..,Y_n\)</span> ortalaması <span class="math inline">\(\mu\)</span>, varyansı <span class="math inline">\(\sigma^2\)</span> olan bir normal dağılımdan alınan <span class="math inline">\(n\)</span> örneklem olsun. O zaman</p>
<ol style="list-style-type: lower-alpha">
<li><p><span class="math inline">\(S^2\)</span> ve <span class="math inline">\(\bar{Y}\)</span> birbirinden bağımsızdır</p></li>
<li><p><span class="math inline">\(\frac{(n-1)S^2}{\sigma^2}=\frac{1}{\sigma^2}\sum_{i=1}^{n}(Y_i-\bar{Y})^2)\)</span> hesabı <span class="math inline">\(n-1\)</span> derece serbestliğe sahip bir chi kare dağılımıdır.</p></li>
</ol>
<p>İspat için [1, sf. 388].</p>
<p>Nihayet <span class="math inline">\(\frac{\bar{Y}-\mu}{S / \sqrt{n}}\)</span> ifadesinin yoğunluğunu bulmak için tüm altyapıya sahibiz.</p>
<p>Tanım</p>
<p><span class="math inline">\(Z\)</span> bir standart normal rasgele değişken, <span class="math inline">\(U\)</span> ise <span class="math inline">\(n\)</span> derece serbestlikteki bir chi kare rasgele değişken olsun. O zaman <span class="math inline">\(n\)</span> derece serbestliği olan Öğrenci t oranı (Student's t ratio)</p>
<p><span class="math display">\[ 
T_n = \frac{Z}{\sqrt{ \frac{U}{n}}} 
\qquad (2) 
\]</span></p>
<p>olarak belirtilir.</p>
<p>Teori</p>
<p><span class="math inline">\(Y_1,..,Y_n\)</span>, bir <span class="math inline">\(\mu,\sigma\)</span> normal bir dağılımdan alınmış bir rasgele örneklem olsun. O zaman</p>
<p><span class="math display">\[ T_{n-1} = \frac{\bar{Y}-\mu}{S/\sqrt{n}}\]</span></p>
<p><span class="math inline">\(n-1\)</span> serbestlik derecesine sahip bir t Dağılımıdır.</p>
<p>İspat</p>
<p><span class="math inline">\(\frac{\bar{Y}-\mu}{S/\sqrt{n}}\)</span> ifadesini şu şekilde yazabiliriz,</p>
<p><span class="math display">\[ \frac{\bar{Y}-\mu}{S/\sqrt{n}} =
\frac{\frac{\bar{Y}-\mu}{\sigma/\sqrt{n}} }
{\sqrt{\frac{(n-1)S^2}{\sigma^2(n-1)}}}
\]</span></p>
<p>Değil mi? Alttaki karekök içindeki bölendeki <span class="math inline">\(n-1\)</span>'ler birbirini iptal eder, karekök kare ifadelerini iptal eder, ve geriye kalan <span class="math inline">\(S/\sigma\)</span>, ters çevirilip <span class="math inline">\(\sigma/S\)</span> olarak <span class="math inline">\(\frac{\bar{Y}-\mu}{\sigma/\sqrt{n}}\)</span>'yi çarpacaktır, onun bölümdeki <span class="math inline">\(\sigma\)</span>'sini iptal edecektir, ve nihai bölüme <span class="math inline">\(S\)</span> yerleştirilmiş olur, ve eşitliğin solundaki ifadeye erişiriz. Fakat bu dönüştürücü bölüm ifadesi sayesinde eşitliğin sağ tarafında yeni bir formüle eriştik; karekök ifadesi içine bakarsak üstteki (b) teorisiyle uyumlu olarak <span class="math inline">\(\frac{(n-1)S^2}{\sigma^2}\)</span> görüyoruz, ki bu ifade bir chi kare dağılımı.</p>
<p>Diğer yandan eşitliğin sağındaki bölüm kısmı bir standart normal. Yani (2)'de tarif edilen duruma erişmiş oluyoruz, üstteki ifade bu tanıma göre bir t Dağılımı.</p>
<p>t Dağılımı (Student's t)</p>
<p><span class="math inline">\(X\)</span>, <span class="math inline">\(n\)</span> derece bağımsızlıkta <span class="math inline">\(t\)</span> dağılımına sahiptir, ve dağılımı</p>
<p><span class="math display">\[ 
f_T(t) = 
\frac
{
\Gamma(\frac{n+1}{2})
}
{
\sqrt{n\pi}\Gamma(\frac{n}{2})
\bigg(1+\frac{t^2}{n}\bigg)^{(n+1)/2}
}
 \]</span></p>
<p>Aslında Normal dağılımı <span class="math inline">\(t\)</span> dağılımının <span class="math inline">\(v = \infty\)</span> olduğu hale tekabül eder. Cauchy dağılımı da <span class="math inline">\(t\)</span>'nin özel bir halidir, <span class="math inline">\(n = 1\)</span> halidir. Bu durumda yoğunluk fonksiyonu</p>
<p><span class="math display">\[ f(x)  = \frac{ 1}{\pi(1+ x^2)} \]</span></p>
<p>Bu formül hakikaten bir yoğunluk mudur? Kontrol için entegralini alalım,</p>
<p><span class="math display">\[
\int_{ -\infty}^{\infty} f(x) \mathrm{d} x = 
\frac{ 1}{\pi} \int_{ -\infty}^{\infty} \frac{\mathrm{d} x}{1 + x^2} 
\]</span></p>
<p>Çoğunlukla entegre edilen yerde &quot;1 artı ya da eksi bir şeyin karesi'' türünde bir ifade görülürse, yerine geçirme (subsitution) işlemi trigonometrik olarak yapılır.</p>
<p><span class="math display">\[  x = \tan \theta, \theta = \arctan x \]</span></p>
<p><span class="math display">\[ 1 + x^2 = 1 + \tan^2\theta = \sec^2\theta\]</span></p>
<p><span class="math display">\[ dx / d\theta = \sec^2\theta \]</span></p>
<p>O zaman</p>
<p><span class="math display">\[ =
\frac{ 1}{\pi} \int_{ -\infty}^{\infty} \frac{\mathrm{d} x}{1 + x^2}   =
\frac{ 1}{\pi} \int_{ -\infty}^{\infty}  \frac{ 1}{\sec^2\theta}\sec^2\theta \mathrm{d}\theta = 
\frac{ 1}{\pi} \int_{ -\infty}^{\infty}  1 \mathrm{d}\theta = 
\]</span></p>
<p><span class="math display">\[ = 
\frac{ 1}{\pi} \theta |_{ -\infty}^{\infty}   = 
\frac{ 1}{\pi} [\arctan(\infty) - \arctan(-\infty)]
 \]</span></p>
<p><span class="math display">\[ =
\frac{ 1}{\pi} [\frac{ \pi}{2} - (-\frac{ \pi}{2}) ] = 1
 \]</span></p>
<p>Kaynaklar</p>
<p>[1] Larsen, <em>Introduction to Mathematical Statistics and Its Applications</em></p>
<p>[2] Runger, <em>Applied Statistics and Probability for Engineers</em></p>
<p>
  <a href="..">Yukarı</a>
</p>
</body>
</html>
