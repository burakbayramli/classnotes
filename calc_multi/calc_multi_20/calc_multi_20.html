<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Ders 20</title>
  <style type="text/css">code{white-space: pre;}</style>
  <script
  src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full"
  type="text/javascript"></script>
</head>
<body>
<div id="header">
</div>
<h1 id="ders-20">Ders 20</h1>
<p>Çizgi entegrallerini iş hesabında görmüştük. <span
class="math inline">\(\vec{F}\)</span> tarafından <span
class="math inline">\(C\)</span> eğrisi üzerinde yapılan iş</p>
<p><img src="20_1.png" /></p>
<p><span class="math display">\[ \int_C \vec{F} \cdot \mathrm{d}\vec{r}
=  \int_C \vec{F} \cdot \vec{T} \mathrm{d} s \]</span></p>
<p>idi. Eşitliğin sağı birim teğet vektörü kullanarak aynı hesabı
gösteriyor, <span class="math inline">\(ds\)</span> ise eğri uzunluğu
<span class="math inline">\(s\)</span>’ten ortaya çıkıyor. Diğer bir
form</p>
<p><span class="math display">\[ = \int_C M \mathrm{d} x + N \mathrm{d}
y \]</span></p>
<p>ki <span class="math inline">\(\vec{F} = &lt; M,N &gt;\)</span> olmak
uzere.</p>
<p>Örnek</p>
<p>Şöyle bir vektör alanı veriyorum</p>
<p><span class="math display">\[ \vec{F} = &lt; y,x &gt; \]</span></p>
<p>Bu alanın neye benzediği çok bariz değil, ama bu alanın bir
bilgisayar çizimi altta</p>
<p><img src="20_2.png" /></p>
<p>Diyelim ki bu vektör alanında orijinden başlayarak <span
class="math inline">\(c_1,c_2,c_3\)</span> vektörlerini takip ederek
hareket ettiğimde yapılan işi hesaplamak istiyorum. <span
class="math inline">\(c_1\)</span> düz, <span
class="math inline">\(c_2\)</span> birim çember üzerinde bir parça,
<span class="math inline">\(0 \le \theta \le \pi / 4\)</span> olmak
üzere, ve <span class="math inline">\(c_3\)</span> tekrar düz. Yani</p>
<p><span class="math display">\[ c = c_1 + c_2 + c_3 \]</span></p>
<p>O zaman iş hesap entegralinin üç parçası olacak. Her parça <span
class="math inline">\(i\)</span> için</p>
<p><span class="math display">\[ \int_{C_i} y \mathrm{d} x + x
\mathrm{d} y \]</span></p>
<p>gerekiyor.</p>
<ol type="1">
<li>Yatay x ekseninde, <span class="math inline">\((0,0)\)</span>’dan
<span class="math inline">\((1,0)\)</span>’a.</li>
</ol>
<p><span class="math display">\[ y = 0, \mathrm{d} y = 0 \]</span></p>
<p><span class="math display">\[ \int_{c_1} y \mathrm{d} x + x
\mathrm{d} y = 0 \mathrm{d} x + 0 = 0\]</span></p>
<p>Çizgi entegrali çok basit yani. Bu sıfır sonucunu başka şekilde de
görebilirdik, vektör alanına bakarsak x eksenine her zaman dik olduğunu
görürürüz. O zaman <span class="math inline">\(\vec{F}\cdot
\vec{T}\)</span> hep sıfır sonucunu verecektir.</p>
<ol start="2" type="1">
<li><span class="math inline">\(c_2\)</span> bölümü.</li>
</ol>
<p><span class="math inline">\(x,y\)</span>’yi tek değişken bağlamında
nasıl temsil edeceğimizi bulmamız gerekiyor. Eğer bir çember üzerinde
hareket ediyorsak, bu tek değişken açı olabilir.</p>
<p><span class="math display">\[ x = \cos\theta \]</span></p>
<p><span class="math display">\[ y = \sin\theta \]</span></p>
<p><span class="math display">\[ 0 \le \theta \le \pi / 4 \]</span></p>
<p><img src="20_3.png" /></p>
<p>Türevleri alırsak</p>
<p><span class="math display">\[ dx = -\sin\theta
\mathrm{d}\theta\]</span></p>
<p><span class="math display">\[ dy = \cos\theta \mathrm{d}\theta
\]</span></p>
<p>Entegral</p>
<p><span class="math display">\[
\int_{c_2} y \mathrm{d} x + x \mathrm{d} y =
\int_0^{\pi/4} \sin\theta (-\sin\theta \mathrm{d}\theta)  +
\cos\theta \cos\theta d\theta
\]</span></p>
<p><span class="math display">\[ = \int_0^{\pi/4} \cos^2\theta -
\sin^2\theta \mathrm{d}\theta \]</span></p>
<p><span class="math display">\[ = \int_0^{\pi/4} \cos(2\theta)
\mathrm{d}\theta \]</span></p>
<p><span class="math display">\[ = \frac{1}{2}\sin 2\theta
\bigg|_0^{\pi/4} \]</span></p>
<p><span class="math display">\[ = \frac{1}{2} \]</span></p>
<ol start="3" type="1">
<li><span class="math inline">\(c_3\)</span> bölümü</li>
</ol>
<p><span class="math display">\[ \int_{c_2} y \mathrm{d} x + x
\mathrm{d} y \]</span> <img src="20_4.png" /> Başladığımız noktayı
biliyoruz, geriye doğru orijine geleceğiz. Bu çizgiyi parametrize etmek
zor değil.</p>
<p><span class="math display">\[ x = \frac{1}{\sqrt{2}} -
\frac{1}{\sqrt{2}} t \]</span></p>
<p><span class="math display">\[ y = \frac{1}{\sqrt{2}} -
\frac{1}{\sqrt{2}} t \]</span></p>
<p><span class="math display">\[ 0 \le t \le 1 \]</span></p>
<p>Ama üstteki doğru olsa da, gereğinden fazla çetrefil oldu.</p>
<p>Daha kolay bir yöntem “orijinden’’ ileri doğru bir yön düşünmek, ve
sonra”bunun tersi olsun’’ diyerek istediğimiz gidişatı elde etmek.
Yani</p>
<p><span class="math display">\[ x = t \]</span></p>
<p><span class="math display">\[ y = t \]</span></p>
<p>ki <span class="math inline">\(t\)</span>, 0 ile <span
class="math inline">\(1/\sqrt{2}\)</span> arasında. Bu bize <span
class="math inline">\((-c_3)\)</span>’u verecek, yani <span
class="math inline">\(c_3\)</span>’un tersini. O zaman entegrali şu
şekilde görebiliriz</p>
<p><span class="math display">\[ \int_{-c_3} = -
\int_{c_3}  \]</span></p>
<p>Buradaki numara 0’dan başlamanın cebirsel temsili kolaylaştırmış
olması. Devam edelim</p>
<p><span class="math display">\[ \mathrm{d} x = \mathrm{d} t
\]</span></p>
<p><span class="math display">\[ \mathrm{d} y = \mathrm{d} t
\]</span></p>
<p><span class="math display">\[
\int_{-c_3} y \mathrm{d} x + x \mathrm{d} y  =
\int_{0}^{\frac{1}{\sqrt{2}}} t \mathrm{d} t + t \mathrm{d} t =
\int_{0}^{\frac{1}{\sqrt{2}}} 2t \mathrm{d} t =
t^2 \bigg|_{0}^{\frac{1}{\sqrt{2}}} =
\frac{1}{2}
\]</span></p>
<p>Üsttekinin tersine ihtiyacımız olduğuna göre</p>
<p><span class="math display">\[
\int_{c_3} y \mathrm{d} x + x \mathrm{d} y  = -\frac{1}{2}
\]</span></p>
<p>Ya da iki üstteki entegralin sınırlarını tam ters yönde de
alabilirdik, 0’dan <span class="math inline">\(1/\sqrt{2}\)</span>’a
gitmek yerine, <span class="math inline">\(1/\sqrt{2}\)</span>’dan 0’a
gidebilirdik, o da aynı sonucu verirdi.</p>
<p>Nihayet, yapılan tüm iş, tüm entegrallerin toplamı olacağına göre</p>
<p><span class="math display">\[ \int_C = \int_{c_1} + \int_{c_2} +
\int_{c_3}  \]</span></p>
<p><span class="math display">\[ = 0 + \frac{1}{2} - \frac{1}{2} =
0\]</span></p>
<p>Peki çizgisel entegralleri hesaplamaktan kurtulabilir miyiz?</p>
<p>Şimdi, gördüğümüzde vurgulamamış olsak, diyelim ki vektör alanı <span
class="math inline">\(\vec{F}\)</span> bir fonksiyonun gradyanı,
yani</p>
<p><span class="math display">\[ \vec{F}  = \nabla f\]</span></p>
<p>Bir gradyan alanımız var yani, ve bu durumda <span
class="math inline">\(f(x,y)\)</span>’ye bir potansiyel alanı (potential
field) diyebiliriz. Bu isim fizikle alakalı doğal olarak, <span
class="math inline">\(f\)</span> fonksiyonu <span
class="math inline">\(x,y\)</span> noktasında ne kadar enerji,
potansiyel, vs. depolandığını gösterir genellikle, ve bu noktadaki
gradyan kuvveti verir. Daha doğrusu gradyanın negatifi, fizikçiler
gradyanı eksi ile çarparlar, yani matematikçiler ile aralarında böyle
bir fark vardır. Aklımızda tutalım. Biz eksi olmayan yöntemi
kullanacağız.</p>
<p>Çizgizel Entegraller İçin Calculus’un Temel Teorisi</p>
<p><span class="math display">\[
\int_{C} \nabla f \cdot \mathrm{d}\vec{r} =
f(P_1) - f(P_0)
\]</span></p>
<p><img src="20_5.png" /></p>
<p>Bu çok faydalı bir formül, ama sadece vektör alanı bir gradyan ise,
ve <span class="math inline">\(f\)</span>’i biliyorsak ise yarar.
İleriki bir derste bir vektör alanının bir gradyan olup olmadığını nasıl
anlayacağımızı göreceğiz, ve eğer bir gradyan ise, potansiyel
fonksiyonunu geri elde etmenin tekniklerini göreceğiz.</p>
<p><span class="math display">\[ \int_C f_x \mathrm{d} x + f_y
\mathrm{d} y  = \int_C \mathrm{d} f = f(P_1) - f(P_0) \]</span></p>
<p>Üstteki en sağdaki eşitliğe bakınca <span
class="math inline">\(f\)</span> noktaları arasındaki fark formülünü
nasıl elde ettiğimiz aslında pek şaşırtıcı değil. Bu formda elde
ettiğimiz sonuç tek değişkenli Calculus’taki sonuç ile aynı.</p>
<p>İspat</p>
<p>Diyelim ki size bir eğri verdim ve alttaki entegrali hesaplamanızı
istedim.</p>
<p><span class="math display">\[
\int_{C} \nabla f \cdot \mathrm{d}\vec{r} =  \int_C f_x \mathrm{d} x +
f_y \mathrm{d} y
\]</span></p>
<p>Bunu nasıl yaparız? Bir parametre seçeriz ve her şeyi o parametre
bağlamında temsil ederiz.</p>
<p><span class="math display">\[ C: x = x(t), y = y(t) \]</span></p>
<p>O zaman</p>
<p><span class="math display">\[ dx = x&#39;(t)dt, dy = y&#39;(t)dt
\]</span></p>
<p><span class="math display">\[
\int_{C} \nabla f \cdot \mathrm{d}\vec{r} =  
\int_C \bigg( f_x \frac{\mathrm{d} x}{\mathrm{d} t} + f_y
\frac{\mathrm{d} y}{\mathrm{d} t} \bigg) \mathrm{d} t
\]</span></p>
<p>Parantez içindeki ifadeler tanıdık geliyor mu? Böyle bir sonucu
Zincirleme Kanunu sonucunda da görmüştük.</p>
<p><span class="math display">\[ = \int_C \frac{\mathrm{d} f}{\mathrm{d}
t} \mathrm{d} t \]</span></p>
<p>Diyelim ki <span class="math inline">\(t_0 \le t \le t_1\)</span></p>
<p><span class="math display">\[ = \int_{t_0}^{t_1} \frac{\mathrm{d}
f}{\mathrm{d} t} \mathrm{d} t\]</span></p>
<p>Ve bildik Calculus’un Temel Teorisine göre üstteki <span
class="math inline">\(f\)</span>’in iki değer arasındaki farkına
eşittir.</p>
<p><span class="math display">\[
= f\bigg( x(t), y(t) \bigg) \bigg|_{t_0}^{t_1} = f(P_1) - f(P_0)
\]</span></p>
<p>İspat tamamlandı.</p>
<p>Örnek</p>
<p>Baştaki örneğe dönersek, orada görülen vektör alanı aslında
raslantısal bir şekilde bir gradyan alanı da olabilir mi acaba? Vektör
alanı şöyleydi</p>
<p><span class="math display">\[ \vec{F} = &lt;y,x&gt; \]</span></p>
<p>Acaba aklımıza <span class="math inline">\(x\)</span>’e göre türevi
alınınca <span class="math inline">\(y\)</span>, <span
class="math inline">\(y\)</span>’ye göre türevi alınınca <span
class="math inline">\(x\)</span> olan bir fonksiyon geliyor mu? Evet,
mesela <span class="math inline">\(xy\)</span> fonksiyonu böyle bir
fonksiyon. Yani</p>
<p><span class="math display">\[ f(x,y) = xy \]</span></p>
<p>O zaman bu alanda bir çizgi entegralini hesaplamak için <span
class="math inline">\(f\)</span>’in başlangıç, bitiş noktaları
arasındaki farkı almak yeterli.</p>
<p><img src="20_6.png" /></p>
<p>Üstteki resmi nasıl okuruz? <span class="math inline">\(c_1\)</span>
boyunca potansiyel hiç değişmedi, yapılan iş sıfır. Sonra <span
class="math inline">\(c_2\)</span> boyunca hareket ve <span
class="math inline">\(1/2\)</span>’ye geldik, yapılan iş <span
class="math inline">\(1/2\)</span>, gibi.</p>
<p>Bu güzel bir numara ve oldukça kullanışlı, çünkü çoğu vektör alanı
bir gradyan alanı olarak görülebiliyor, mesela fizikte potansiyelin
gradyanı. Ama unutmayalım, her vektör alanı gradyan değildir, gradyan
olmayan pek çok vektör alanı vardır. Mesela manyetik alanlar gradyan
değildir.</p>
<p>Bu uyarıdan sonra, eğer <span class="math inline">\(\vec{F}\)</span>
bir gradyan alanı ise, Temel Teorinin diğer etkilerini de görelim.</p>
<p>Sonuç 1: Yol Bağımsızlığı (path independence) Özelliği</p>
<p><img src="20_7.png" /></p>
<p>Çizgi entegralini hesaplarken hangi yoldan geçtiğiniz önemli değil,
eğer başlangıç ve bitiş noktaları aynı ise. Bu özellik diğer vektör
alanları için doğru olmayabilir, ama gradyan alanları için işler.</p>
<p>Resimde durum için bu</p>
<p><span class="math display">\[ \int_{c_1}\nabla f \cdot
\mathrm{d}\vec{r} =  \int_{c_2}\nabla f \cdot \mathrm{d}\vec{r}
\]</span></p>
<p>Bu teorinin ispatı aslında kolay, Temel Teorinin yan etkilerinden
biri sadece. Başlangıç ve bitiş aynı ise, onların farkı hangi yoldan
gidilirse gidilsin aynı olacaktır.</p>
<p>Bu ne ise yarar? <span class="math inline">\(f\)</span>’i bilmiyorsak
bile eğer vektör alanının gradyan alanı olduğunu biliyorsak, çizgi
entegralleri birbirine eşittir diyebiliriz hemen.</p>
<p>Sonuç 2: <span class="math inline">\(\vec{F} = \nabla f\)</span>
Muhafazakardır (conservative)</p>
<p>Fizik bağlamında muhafazakarlık enerjinin muhafaza edilmesinden ileri
gelir, bu kavrama göre enerjiyi kuvvet alanımızda bedavaya elde
edemeyiz. Eğer alttaki gibi “kapalı’’ bir gidişat hayal edersek</p>
<p><img src="20_8.png" /></p>
<p>ki <span class="math inline">\(C\)</span> bir kapalı eğri, o zaman
<span class="math inline">\(C\)</span> üzerinde yapılan iş</p>
<p><span class="math display">\[ \int_{C}\nabla f \cdot
\mathrm{d}\vec{r} = 0\]</span></p>
<p>sıfıra eşittir. Muhafazakarlığın tanımı budur.</p>
<p>Fiziksel, uygulamasal olarak bunun sonucu şudur: Muhafazakar bir
alanda kapalı devre, sürekli kendi kendine hareket eden bir gidişat
olamaz. Çünkü başlangıç ve bitiş arasında yapılan iş, hangi yol takip
edilirse edilsin, sıfıra eşittir. Hiç iş yapılmamaktadır.</p>
<p>Manyetik alanlar böyle değildir, bu sebeple bu alanlardaki hareketle
o alandan enerji çekip çıkarabiliriz. Ama elektrik ve yerçekimsel
alanlarda bu işlemez.</p>
<p>Her vektör alanının gradyan alanı olmadığını iyice vurgulamak için su
örneğe bakalım.</p>
<p><span class="math display">\[ \vec{F} = &lt;-y,x&gt; \]</span></p>
<p>Bu alan bir çember etrafında dönen bir alandı. Birim çemberi (unit
circle) düşünürsek <span class="math inline">\(\vec{F} //
\vec{T}\)</span> idi, o zaman <span
class="math inline">\(\vec{F}\cdot\vec{T} = |\vec{F}|\)</span>. Demek
ki</p>
<p><span class="math display">\[ \int_C \vec{F}\cdot\vec{T} \mathrm{d} s
= \int_C 1 \mathrm{d} s = 2\pi \]</span></p>
<p>çünkü birim çember etrafında <span
class="math inline">\(|\vec{F}|\)</span> uzunluğu birim çemberin
uzunluğudur. Ve bariz bir şekilde <span class="math inline">\(2\pi \ne
0\)</span>, yani bu alan muhafazakar bir alan değil. Buradan anlıyoruz
ki bu alan hiçbir şeyin gradyanı da değil, olsaydı entegral sıfır
olurdu.</p>
<p><img src="20_9.png" /></p>
<p>Ek olarak yol bağımsızlık özelliği de geçerli değil, üstteki resimde
çemberin sadece üst parçasında hareket edersek <span
class="math inline">\(\pi\)</span>, alt parçasında hareket edersek <span
class="math inline">\(-\pi\)</span> elde ederiz, bu sonuçlar birbirine
eşit değil.</p>
<p>Biraz fizik yapalım şimdi.</p>
<p>Eğer bir kuvvet alanı <span class="math inline">\(\vec{F}\)</span>
bir potansiyelin gradyani ise</p>
<p><span class="math display">\[ \vec{F} = \nabla f \]</span></p>
<p>[hoca üstte eksi işareti kullanmadığı için burada espri yaparak
“konumuz -Fizik’’ diyor]</p>
<p><span class="math inline">\(\vec{F}\)</span>’in yaptığı iş =
potansiyelin iki nokta arasındaki farkı.</p>
<p>Mesela yerçekimsel alan, elektriksel alan ve yerçekimsel potansiyel,
elektriksel potansiyel.</p>
<p>Bu arada elektriksel potansiyele “voltaj’’ ismi de veriliyor,
parmağınızı prize sokunca canınızı acıtan şey yani.</p>
<p>[gerisi atlandı, aynı şeylerden bahsediliyor]</p>
<p>
  <a href="..">Yukarı</a>
</p>
</body>
</html>
