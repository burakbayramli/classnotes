<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Ders 2</title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
</head>
<body>
<div id="header">
</div>
<h1 id="ders-2">Ders 2</h1>
<p>Önceki derste vektörler üzerine uygulanan iki farklı işlemi gördük. Şimdi üçüncü bir işlem olan, bir <span class="math inline">\(\vec{A}\)</span> vektörünün <span class="math inline">\(\vec{u}\)</span> vektörü ile aynı yönde olan bileşenlerini (components) bulmayı öğreneceğiz.</p>
<div class="figure">
<img src="2_1.png" />

</div>
<p>Üstteki şekilde <span class="math inline">\(\vec{A}\)</span>'nin <span class="math inline">\(\vec{u}\)</span> yönündeki &quot;yansımasını'' görüyoruz ve bu yansıma <span class="math inline">\(\vec{A}\)</span>'nın <span class="math inline">\(\vec{u}\)</span> yönündeki bileşenidir, büyüklüğüdür.</p>
<p>Aradaki açı <span class="math inline">\(\theta\)</span> olduğuna göre, eğer üçgen dik ise, o zaman bu yansıma</p>
<p><span class="math display">\[ |\vec{A}| \cos \theta \]</span></p>
<p>olarak hesaplanacaktır. Bu formülün ilk hali aslında</p>
<p><span class="math display">\[ |\vec{A}| |\vec{u}| \cos \theta \]</span></p>
<p>fakat <span class="math inline">\(\vec{u}\)</span> birim vektör olduğuna göre uzunluğu bir birimdir. O zaman bu büyüklük çarpımdan atılabilir. Üstteki formül aynı zamanda <span class="math inline">\(\vec{A}\cdot\vec{u}\)</span> noktasal çarpımına eşittir.</p>
<p>Eğer bir vektörün mesela <span class="math inline">\(\hat{i}\)</span> yönündeki yansımasını almak isteseydik,</p>
<p><span class="math display">\[ \vec{A} \cdot \hat{i} \]</span></p>
<p>işlemini kullanırdık, bu da</p>
<p><span class="math display">\[ \vec{A} \cdot &lt;1,0,0&gt;\]</span></p>
<p>olurdu. Bu çarpım <span class="math inline">\(x\)</span> yönünde 1 ile çarpar diğer tüm eksenleri sıfırlar, yani diğer bir değişle <span class="math inline">\(\vec{A}\)</span>'nin <span class="math inline">\(x\)</span> yönündeki bileşenini hesaplamış oluruz. Bu arada <span class="math inline">\(\hat{i}\)</span> tabii ki bir birim vektördür ve uzunluğu bir birimdir.</p>
<p>Uygulama</p>
<p>Fizikte, yuvarlak bir şekilde dönebilen bir sarkaç problemini düşünelim. Bu sistemi analiz etmek için Newton Kanunu, mekanik vs. kullanmanız gerekir, fakat vektörler geometrik olarak bu sistemi anlamak için çok faydalıdır.</p>
<div class="figure">
<img src="2_2.png" />

</div>
<p>Bu sarkacın ileri geri sallanmasının sebebi üstte takip edilen yuvarlak yoldur. Analiz için <span class="math inline">\(x, y\)</span> yönündeki bileşenlere bakmak yerine belki de resimdeki iki birim vektör yönüne bakmamız lazım, ki bu vektörlerden biri takip edilen yola teğet yönü gösteren <span class="math inline">\(\vec{T}\)</span>, diğeri ise yuvarlağın tanjantına dik olan <span class="math inline">\(\vec{N}\)</span>. O zaman ağırlığı temsil eden <span class="math inline">\(\vec{F}\)</span>'in bu iki vektör yönündeki bileşenlerine bakabiliriz.</p>
<p>Resimdeki ipin gerginliğinin (tension of string) yönü <span class="math inline">\(\vec{N}\)</span> vektörü yönündedir, bu yöndeki gerginlik vektörünün büyüklüğünü belirleyen faktör ise, <span class="math inline">\(\vec{F}\)</span>'in <span class="math inline">\(\vec{N}\)</span> yönündeki bileşenin büyüklüğüdür. <span class="math inline">\(\vec{F}\)</span>'in teğet yöndeki, yani <span class="math inline">\(\vec{T}\)</span> yönündeki bileşeni ise ileri geri hareketi sağlayan faktördür.</p>
<p>Muhakkak sarkacın <span class="math inline">\(y\)</span> ekseni ile oluşturduğu bir <span class="math inline">\(\theta\)</span> açısını kullanarak bir sürü <span class="math inline">\(\cos, \sin\)</span> terimleri içeren denklemler ortaya çıkartabilirdiniz, bu ilginç olurdu, fakat eğer daha kısa bir yolu takip etmek istiyorsak, noktasal çarpım kullanırız.</p>
<p>Vektörler bağlamında anlamamız gereken bir diğer kavram, alan kavramı. Diyelim ki elimizde bir pentagon şekli var. Bu şeklin alanını vektörler kullanarak hesaplayabilir miydik?</p>
<div class="figure">
<img src="2_3.png" />

</div>
<p>Evet, hesaplayabiliriz. Problemi basitleştirelim ve pentagonu üçgenlere ayıralım.</p>
<div class="figure">
<img src="2_4.png" />

</div>
<p>Sonra, bu alanları toplayalım. Üçgenin alanını nasıl hesaplarız? Şöyle bir üçgen düşünelim</p>
<div class="figure">
<img src="2_5.png" />

</div>
<p>Bu üçgenin alanını</p>
<p><span class="math display">\[
\frac{1}{2}|\vec{A}||\vec{B}|\sin(\theta)
\]</span></p>
<p>ifadesi ile bulabiliriz. Bu formül <span class="math inline">\(\cos\)</span> içeren diğer formülümüze benziyor. Belki bundan istifade edebiliriz. Önce <span class="math inline">\(\cos(\theta)\)</span>'yı buluruz, sonra <span class="math inline">\(\sin^2\theta + \cos^2\theta = 1\)</span> eşitligini kullanarak <span class="math inline">\(\sin(\theta)\)</span>'yı buluruz.</p>
<p>Fakat bu gereğinden fazla iş yaratır. Daha kolay bir yöntem var. Bu yöntem için ise determinantları kullanmak gerekir.</p>
<p>Devam edelim, madem açıların <span class="math inline">\(\cos\)</span> değerlerini bulmayı biliyoruz, belki öyle bir diğer açı bulabiliriz ki o açının <span class="math inline">\(\cos\)</span> değeri bizim aradığımız açının <span class="math inline">\(\sin\)</span> değeri olur, çünkü alan için <span class="math inline">\(\sin\)</span> gerekiyor, ama biz <span class="math inline">\(\cos\)</span>'yı hesaplayabiliyoruz.</p>
<p>Birbirini tamamlayıcı açılar (complemantary angles) kavramını biliyor olmalıyız.</p>
<div class="figure">
<img src="2_6.png" />

</div>
<p>Diyelim ki elimizde <span class="math inline">\(\vec{A}\)</span> var, onu <span class="math inline">\(90^o\)</span> çevirip üstteki hale getirelim, yeni vektöre ise <span class="math inline">\(\vec{A&#39;}\)</span> diyelim. O vektör ile <span class="math inline">\(\vec{B}\)</span> arasındaki açıya da <span class="math inline">\(\theta&#39;\)</span> diyelim.</p>
<p><span class="math display">\[ \theta&#39; = \frac{\pi}{2} - \theta \]</span></p>
<p><span class="math display">\[ \cos \theta&#39; = \sin \theta \]</span></p>
<p>Bu da demektir ki</p>
<p><span class="math display">\[ |\vec{A}||\vec{B}|\sin\theta = |\vec{A&#39;}||\vec{B}|\cos\theta&#39;  \]</span></p>
<p><span class="math inline">\(|\vec{A}|\)</span> yerine <span class="math inline">\(|\vec{A&#39;}|\)</span> koymakla hiçbir şey değiştirmiyorum çünkü bu vektörlerin yönleri değişik olsa da büyüklükleri aynı. Devam edelim, üstteki formüle bakarak aşağıdaki eşitliği yazabiliriz.</p>
<p><span class="math display">\[ |\vec{A&#39;}||\vec{B}|\cos\theta&#39; = \vec{A&#39;} \cdot \vec{B} \]</span></p>
<p>Bu temiz bir formüldür. Tek eksik, <span class="math inline">\(\vec{A&#39;}\)</span>'nin ne olduğunu hala hesaplamadık. Fakat bunu yapmak o kadar zor değil. Bunun için <span class="math inline">\(\vec{A}\)</span>'yı çevirebilmemiz lazım. Alttaki resme bakalım,</p>
<div class="figure">
<img src="2_7.png" />

</div>
<p>acaba <span class="math inline">\(\vec{A&#39;}\)</span> ne olur? Seçenekler [Hocamız böyle ufak sınavları seviyor, faydalı aslında, bu sınavlara gelince siz de cevabını vermeye çalışın].</p>
<ul>
<li><span class="math inline">\(&lt; a_2,a_1 &gt;\)</span></li>
<li><span class="math inline">\(&lt; a_2,-a_1 &gt;\)</span></li>
<li><span class="math inline">\(&lt; -a_2,a_1 &gt;\)</span></li>
<li><span class="math inline">\(&lt; -a_1,a_2 &gt;\)</span></li>
<li>Hicbiri</li>
</ul>
<p>Doğru cevap: <span class="math inline">\(&lt; -a_2,a_1 &gt;\)</span> .</p>
<p>Bu nasıl oldu? Alttaki resme bakalım</p>
<div class="figure">
<img src="2_8.png" />

</div>
<p><span class="math inline">\(\vec{A}\)</span>'nin etrafında bir dikdörtgen hayal edelim, ve dikdörtgeni içindeki vektör ile beraber alıp sola doğru çeviriyoruz. O zaman uzun kenar artık yukarı doğru bakıyor olur, yani <span class="math inline">\(a_1\)</span> yukarı bakıyor olur, <span class="math inline">\(a_2\)</span> nin de yeri değişmiş olur, yani bu büyüklükler yer değiştirmiş olurlar. Ayrıca <span class="math inline">\(a_2\)</span> artık ters yöne gittiği için işareti değişmiş olur. Normalde</p>
<p><span class="math display">\[ \vec{A}\cdot\vec{B} = a_1b_1 + a_2b_2 \]</span></p>
<p>olur, üstteki çizimden hareketle ise</p>
<p><span class="math display">\[ \vec{A&#39;} \cdot \vec{B} = a_1b_2 - a_2b_1 \]</span></p>
<p>eşitliğini elde ediyoruz. Bu formül determinantlardan tanıdık gelebilecek bir formül,</p>
<p><span class="math display">\[ = det(\vec{A},\vec{B}) \]</span></p>
<p><span class="math inline">\(\vec{A},\vec{B}\)</span> ile bu vektörlerini yanyana kolonlara koyduğumuz şu formu düşünüyoruz ve onun determinantını alıyoruz</p>
<p><span class="math display">\[ =
\left|\begin{array}{rr}
a_1 &amp; a_2 \\
b_1 &amp; b_2 \\
\end{array}\right|
 \]</span></p>
<p>Bu hesabın sonucu kenarları <span class="math inline">\(\vec{A}\)</span> ve <span class="math inline">\(\vec{B}\)</span> olan bir paralelogramın alanıdır. Tabii paralelogram içindeki üçgeni istiyorsak bu sonucu ikiye böleriz. Üçgen hesabının içinde <span class="math inline">\(\sin\)</span> içeren bir formül olduğunu nereden biliyoruz? Şekle bakalım</p>
<div class="figure">
<img src="triangle.png" />

</div>
<p>Yükseklik <span class="math inline">\(h=|w|\sin\theta\)</span>'dir. Alan ise</p>
<p><span class="math display">\[ \textit{ Alan } = \frac{1}{2}|v||w|\sin\theta \]</span></p>
<p>Not: Alan pozitif bir şeydir, fakat <span class="math inline">\(a_1b_2 - a_2b_1\)</span>'in kesinlikle pozitif çıkmasının garantisi yoktur. Eksi değerli terimler büyüyüp artı değerlileri aşabilirler. O zaman ifadelerimizin tam doğru olması için üstteki determinant hesabı -alan ya da +alan değerine eşittir demek lazım.</p>
<p>İlerleyelim, uzayda (3 boyutta, koordinat sisteminde, vs.) yapabileceğimiz iki tür hesap var. Bunlar objelerin ya yüzey alanlarının hesabı (surfaces) ya da hacimlerinin (volume) hesabı. Daha kolay olan hacim hesabıyla başlayalım.</p>
<p>İddia ediyorum ki, bu iş için uzay ortamında kullanılabilecek bir tür determinant var. Elimizde üç vektör <span class="math inline">\(\vec{A},\vec{B},\vec{C}\)</span> var ve bu vektörlerin determinantı</p>
<p><span class="math display">\[ det(\vec{A},\vec{B},\vec{C}) = 
\left|\begin{array}{rrr}
a_1 &amp; a_2 &amp; a_3 \\
b_1 &amp; b_2 &amp; b_3 \\
c_1 &amp; c_2 &amp; c_3 
\end{array}\right|
 \]</span></p>
<p><span class="math display">\[ = 
a_1
\left|\begin{array}{rr}
b_2 &amp; b_3 \\
c_2 &amp; c_3
\end{array}\right|
-
a_2
\left|\begin{array}{rr}
b_1 &amp; b_3 \\
c_1 &amp; c_3
\end{array}\right|
+
a_3
\left|\begin{array}{rr}
b_1 &amp; b_2 \\
c_1 &amp; c_2
\end{array}\right|
\]</span></p>
<p>Üstteki gibi 2 x 2 determinantların açılımını biliyoruz zaten. O açılımı üstteki formül için yapınca elimize 6 tane terim geçmiş olacak. Üstteki formülü, yani bir 3 x 3 determinantın 2 x 2 açılımını hatırlamanın kısa yolu nedir peki? Üstte kullandığımız birinci satıra göre açılım. Birinci satırda sırayla gideriz, <span class="math inline">\(a_1\)</span>'e bakarız, onun olduğu satırı ve kolonu (zihnimizde) sileriz ve geriye kalan 2 x 2 determinantı hemen hesaplarız. Böyle devam ederiz. Ayrıca ikinci 2 x 2 determinantın önünde bir eksi işareti olduğuna dikkat. Bunun niye olduğunun matematiksel sebebine burada girmeyeceğiz.</p>
<p>Peki bu formül bize ne sağlayacak? Şu teoriyi sağlayacak:</p>
<p>Teori</p>
<p>Geometrik olarak <span class="math inline">\(det(\vec{A},\vec{B},\vec{C}) = \pm \textrm{paralelyüz&#39;ünhacmi}\)</span>. Paralelyüz nedir? Bu obje bir nevi paralelkenarın 3 boyuttaki halidir. Alttaki gibi</p>
<div class="figure">
<img src="2_9.png" />

</div>
<p>Çapraz Çarpım (Vektörel Çarpım)</p>
<p>Tanım</p>
<p><span class="math display">\[ \vec{A} \times \vec{B} =
\left|\begin{array}{rrr}
\hat{i}&amp; \hat{j}&amp; \hat{k} \\
a_1 &amp; a_2 &amp; a_3 \\
b_1 &amp; b_2 &amp; b_3 
\end{array}\right|
 \]</span></p>
<p>şeklindedir ve bu işlemin sonucu bir vektördür. Bu işlemin noktasal çarpımdan farkı, noktasal çarpım sonuç olarak bir skalar sayı verirken, çapraz çarpım sonuç olarak bir vektör verir.</p>
<p>Fakat bu determinant biraz garip. İçindeki elementler <span class="math inline">\(\hat{i}\)</span>, <span class="math inline">\(\hat{j}\)</span> gibi birim vektörler. Bu tür determinantın öğeleri tek sayılar değil midir? Ama aslında amaç <span class="math inline">\(\hat{i}\)</span>'yi olduğu gibi hesaba dahil etmek değil, bu bir gösterim sadece, böylece açılımı yaptığımızda</p>
<p><span class="math display">\[ = 
\left|\begin{array}{rr}
b_2 &amp; b_3 \\
c_2 &amp; c_3
\end{array}\right| 
\hat{i}
-
\left|\begin{array}{rr}
b_1 &amp; b_3 \\
c_1 &amp; c_3
\end{array}\right|
\hat{j}
+
\left|\begin{array}{rr}
b_1 &amp; b_2 \\
c_1 &amp; c_2
\end{array}\right|
\hat{k}
\]</span></p>
<p><span class="math inline">\(\hat{i}\)</span>, <span class="math inline">\(\hat{j}\)</span>, <span class="math inline">\(\hat{k}\)</span>'nin nereye gideceğini hatırlamak kolay oluyor.</p>
<p>Teoriler</p>
<ol style="list-style-type: decimal">
<li>Teori</li>
</ol>
<p><span class="math inline">\(|\vec{A} \times \vec{B}|\)</span> bu vektörlerin oluşturduğu paralelogramın alanına eşittir. Yani alan hesabı için çapraz çarpım yaparız, bir vektör elde ederiz, sonra bu vektörün uzunluğunu buluruz (tüm öğelerinin karesini alıp toplarız ve karekökünü alırız). Burada artı, eksi ile uğraşmamıza gerek yok çünkü bir vektörün büyüklüğü hep pozitiftir.</p>
<p>Yani dersin ilk kısmıyla bağlamak gerekirse, aslında <span class="math inline">\(det(\vec{A},\vec{B}) = |\vec{A} \times \vec{B}|\)</span> demiş oluyoruz. Kontrol edelim. Çapraz çarpımı şu şekilde ifade ediyoruz</p>
<p><span class="math display">\[ \vec{A} \times \vec{B} =
\left|\begin{array}{rrr}
\hat{i}&amp; \hat{j}&amp; \hat{k} \\
a_1 &amp; a_2 &amp; a_3 \\
b_1 &amp; b_2 &amp; b_3 
\end{array}\right|
 \]</span></p>
<p>Determinant formülünü hatırlayalım</p>
<p><span class="math display">\[ = det(\vec{A},\vec{B}) \]</span></p>
<p><span class="math display">\[ =
\left|\begin{array}{rr}
a_1 &amp; a_2 \\
b_1 &amp; b_2 \\
\end{array}\right|
 \]</span></p>
<p>Bu formülde sadece <span class="math inline">\(a_1,a_2,b_1,b_2\)</span> var, o zaman çapraz çarpımı o hale getirmek için <span class="math inline">\(a_3=0,b_3=0\)</span> eşitliklerini kullanabiliriz, çünkü iki vektörü her zaman alıp xy düzlemi üzerine koyabiliriz [1,2]. Açılımı yaptığımız zaman ise determinant sonucu ile aynı şeyi elde ettiğimizi görürüz.</p>
<ol start="2" style="list-style-type: decimal">
<li>Teori</li>
</ol>
<p>Sadece büyüklüğü değil, <span class="math inline">\(\vec{A} \times \vec{B}\)</span>'nin yönü de çok ilginç. <span class="math inline">\(dir(\vec{A} \times \vec{B})\)</span> ifadesi paralelkenarın üzerinde olduğu düzleme tam dik yönü gösteriyor. Yani <span class="math inline">\(\vec{A} \times \vec{B}\)</span> ikisinin çıktığı noktadan, bu iki vektöre de dik olan 3. bir vektörü yaratıyor.</p>
<div class="figure">
<img src="2_10.png" />

</div>
<p>Peki <span class="math inline">\(\vec{A} \times \vec{B}\)</span> hesabının hangi yönde bir vektör yaratacağını nereden bileceğiz? Sağ el kuralını kullanarak.</p>
<div class="figure">
<img src="2_11.png" />

</div>
<p>Bu kurala göre el <span class="math inline">\(\vec{A}\)</span> yönünü gösterecek şekilde tutulur, parmaklar bükülerek <span class="math inline">\(\vec{B}\)</span> yönüne çevirilir. Bu haldeyken başparmak kaldırılır, ve bu başparmak <span class="math inline">\(\vec{A} \times \vec{B}\)</span>'nin yönünü gösterecektir.</p>
<p>Soru: Aşağıdaki işlemin sonucu nedir?</p>
<div class="figure">
<img src="2_12.png" />

</div>
<p>Seçenekler</p>
<ul>
<li><span class="math inline">\(\hat{k}\)</span></li>
<li><span class="math inline">\(-\hat{k}\)</span></li>
<li><span class="math inline">\(1\)</span></li>
<li><span class="math inline">\(0\)</span></li>
<li>Bilmiyorum</li>
</ul>
<p>Doğru cevap <span class="math inline">\(\hat{k}\)</span>'dir. Yani <span class="math inline">\(\hat{i} \times \hat{j} = \hat{k}\)</span></p>
<p>Kontrol edelim.</p>
<p><span class="math display">\[ 
\left|\begin{array}{rrr}
\hat{i}&amp; \hat{j}&amp; \hat{k} \\
1 &amp; 0 &amp; 0 \\
0 &amp; 1 &amp; 0 \\
\end{array}\right| = 
0 \hat{i} - 0 \hat{j} + 1 \hat{k}  = 
\hat{k}
 \]</span></p>
<p>Hakikaten de sonuç sağ el kuralını kullandığımızda başparmağımızın göstereceği yön olan <span class="math inline">\(\hat{k}\)</span>'yi gösteriyor.</p>
<p>Şimdi hacim hesabına geri dönelim. Determinant kullanmadan nasıl hacim hesabı yapabiliriz?</p>
<div class="figure">
<img src="2_13.png" />

</div>
<p>Parallelyüz'ün hacminin taban alanı çarpı yüksekliği olduğunu biliyoruz herhalde. Alanı nasıl hesaplayabiliriz? Tabanın kenarı olan <span class="math inline">\(\vec{B}\)</span>, ve <span class="math inline">\(\vec{C}\)</span>'yi kullanırız, onların çapraz çarpımını alırız, yani <span class="math inline">\(\vec{B}\times \vec{C}\)</span>. Fakat çapraz çarpımın sonucunun bir başka vektör olduğunu söylemiştik, o zaman o vektörün sadece büyüklüğünü kullanırız, <span class="math inline">\(|\vec{B}\times \vec{C}|\)</span>.</p>
<p>Peki yüksekliği nasıl hesaplarız? Yüksekliği en azından yönsel olarak, bir birim vektör olarak bildiğimizi varsayalım, ve bu birim vektör <span class="math inline">\(\vec{n}\)</span> olsun. O zaman <span class="math inline">\(\vec{A}\cdot\vec{n}\)</span> yüksekliği hesaplayabilirdik. Şöyle.</p>
<div class="figure">
<img src="2_14.png" />

</div>
<p>Peki <span class="math inline">\(\vec{n}\)</span>'i nasıl hesaplarız? <span class="math inline">\(\vec{B}\times \vec{C}\)</span> yükseklik yönünde üçüncü bir vektör üretmez mi? Bu vektör <span class="math inline">\(\vec{n}\)</span> ile aynı yönde olmaz mı? O zaman <span class="math inline">\(\vec{B}\times \vec{C}\)</span>'yi kullanırım. Ama bu çarpım birimsel değildir, o zaman onu kendi büyüklüğü ile bölerim, ve istediğim birim vektörü elde ederim.</p>
<p><span class="math display">\[ \vec{n} = \frac{\vec{B}\times \vec{C}}{|\vec{B}\times \vec{C}|} \]</span></p>
<p>O zaman</p>
<p><span class="math display">\[ |\vec{B}\times \vec{C}| \vec{A}\cdot\vec{n} \]</span></p>
<p><span class="math display">\[  = |\vec{B}\times \vec{C}| \vec{A}\cdot \frac{\vec{B}\times 
\vec{C}}{|\vec{B}\times \vec{C}|}  \]</span></p>
<p><span class="math display">\[  = \vec{A}\cdot (\vec{B}\times \vec{C})  \]</span></p>
<p>olur. İşin ilginci <span class="math inline">\(det(\vec{A},\vec{B},\vec{C})\)</span>'nin üstteki formülle aynı sonucu vermesidir.</p>
<p>Problem</p>
<p>Eksenler <span class="math inline">\(x,y,z\)</span> üzerinde <span class="math inline">\(x=a,y=b,z=c\)</span> noktalarını kesen düzlemin <span class="math inline">\(Ax+By+Cz=1\)</span> formundaki formülü nedir?</p>
<p>Cevap</p>
<p>Düzlemin üzerinde bulunan iki vektörü kullanarak düzleme dik olan üçüncüyü bulma tekniğini kullanabiliriz, çünkü düzlemin üzerindeki vektörler düzleme paraleldir ve onların çapraz çarpımının sonucu kesinlikle düzleme dik bir vektör verir. Böylece düzleme dik olan normali de bulmuş oluruz. Düzlem üzerindeki iki vektörü, düzlem üzerindeki üç noktayı kullanarak bulabiliriz. Çıkış noktası olarak <span class="math inline">\(x\)</span> eksenini kullanalım, o noktanın kordinatı <span class="math inline">\((a,0,0)\)</span> olsun. Bu başlangıç noktasından <span class="math inline">\((0,0,c)\)</span>'a ve <span class="math inline">\((0,b,0)\)</span> noktasına giden iki vektör bulunabilir. Vektörleri çıkarma işlemi kullanarak bulabiliriz</p>
<p><span class="math display">\[
\vec{A} = (a,0,0) - (0,0,c) = &lt; a,0,-c &gt;
\]</span></p>
<p><span class="math display">\[
\vec{B} = (a,0,0) - (0,b,0) = &lt; a,-b,0 &gt;
\]</span></p>
<p>Çapraz çarpım</p>
<p><span class="math display">\[ \vec{A} \times \vec{B} =
\left|\begin{array}{rrr}
\hat{i}&amp; \hat{j}&amp; \hat{k} \\
a &amp; 0 &amp; -c \\
a &amp; -b &amp; 0 
\end{array}\right|
 \]</span></p>
<p><span class="math display">\[ = 
\left|\begin{array}{rr}
0 &amp; -c \\
-b &amp; 0
\end{array}\right| 
\hat{i}
-
\left|\begin{array}{rr}
a &amp; -c \\
a &amp; 0
\end{array}\right|
\hat{j}
+
\left|\begin{array}{rr}
a &amp; 0 \\
a &amp; -b
\end{array}\right|
\hat{k}
\]</span></p>
<p><span class="math display">\[ = -cb\hat{i} + -ca\hat{j} -ab \hat{k} \]</span></p>
<p>O zaman düzlemi şu denklem ile ifade ederiz</p>
<p><span class="math display">\[ -cbX + -caY -abZ = d \]</span></p>
<p><span class="math inline">\(d\)</span>'yi hesaplamak için ise bilinen bir noktayı bu formüle sokarız, mesela <span class="math inline">\((a,0,0)\)</span>,</p>
<p><span class="math display">\[ -cba  = d \]</span></p>
<p>O zaman düzlem</p>
<p><span class="math display">\[ -cbX + -caY -abZ = -cba \]</span></p>
<p>ya da</p>
<p><span class="math display">\[ cbX + caY + abZ = cba \]</span></p>
<p>olarak ifade edilebilir. Problem eşitliğin sağ tarafında 1 olsun diyor, iki tarafı <span class="math inline">\(cba\)</span>'ya bölersek</p>
<p><span class="math display">\[ \frac{1}{a}X + \frac{1}{b}Y + \frac{1}{c}Z = 1 \]</span></p>
<p>Problem</p>
<p><span class="math inline">\(P=(1,0,1)\)</span> ve <span class="math inline">\(Q=(0,1,1)\)</span> noktalarından geçen <span class="math inline">\(\hat{i}-\hat{j}+2\hat{k}\)</span> vektörüne paralel olan düzlemin denklemi nedir.</p>
<p>Cevap</p>
<p>Bir düzlemin normali, o düzleme paralel olan diğer vektörlere diktir. Bunu nasıl kullanabiliriz? Daha önce düzlem üzerindeki iki vektöre dik olan üçüncü vektörü bulduk. Burada düzleme paralel olan bir ikinci vektör var, fakat bu vektörü de aynı şekilde kullanabiliriz. Sonuç olarak denklemimiz <span class="math inline">\(x+y =1\)</span> çıkacak.</p>
<p>Ekler</p>
<p><span class="math inline">\(|A \times B|\)</span> Büyüklük İspatı</p>
<p>Üç boyutta iki vektör A ve B'nin çapraz çarpımı üçüncü bir vektör verir, bu vektörün büyüklüğü</p>
<p><span class="math display">\[
|A \times B| = |A||B|\sin\theta
\]</span></p>
<p>ki <span class="math inline">\(\theta\)</span> iki vektörün oluşturduğu düzlemde duran vektörün oluşturduğu açı.</p>
<p>İspat</p>
<p>Vektör büyüklük hesabında karekök var, ondan kurtulmak [3, sf. 324] için işlemin çoğunu <span class="math inline">\(|A \times B|^2\)</span> için yapacağız, kareyi en sonda atacağız.</p>
<p><span class="math inline">\(A=[\begin{array}{ccc} a_1&amp;a_2&amp;a_3 \end{array}]\)</span> ve <span class="math inline">\(B=[\begin{array}{ccc} b_1&amp;b_2&amp;b_3 \end{array}]\)</span> olacak şekilde,</p>
<p><span class="math display">\[
|A \times B|^2 = (a_2 b_3 - b_2 a_3)^2 + (b_1 a_3 - a_1 b_3)^2 + (a_1 b_2 - b_1 a_2)^2
\]</span></p>
<p><span class="math display">\[
= a_2^2 b_3^2 - 2a_2b_3b_2a_3 + b_2^2 a_3^2 + b_1^2 a_3^2 - 2b_1 a_3 a_1 b_3 +
a_1^2 b_3^2 + a_1^2 b_2^2 - 2a_1 b_2 b_1 a_2 + b_1^2 a_2^2
\]</span></p>
<p>Çok bariz olmayabilir ama üstteki ifadeyi basitleştirmek mümkün,</p>
<p><span class="math display">\[
= (a_1^2 + a_2^2 + a_3^2) (b_1^2 + b_2^2 + b_3^2 ) - (a_1 b_1 + a_2 b_2 a_3 b_3)^2
\]</span></p>
<p><span class="math display">\[
= |A|^2 |B|^2 - (A \cdot B)^2
\]</span></p>
<p><span class="math display">\[
= |A|^2 |B|^2 - |A|^2 |B|^2 \cos^2\theta
\]</span></p>
<p><span class="math display">\[
= |A|^2 |B|^2 (1-\cos^2\theta)
\]</span></p>
<p><span class="math display">\[
= |A|^2 |B|^2 \sin^2\theta
\]</span></p>
<p>Şimdi kare ifadesinden kurtulabiliriz çünkü bu noktada rahat,</p>
<p><span class="math display">\[
|A \times B| = |A||B|\sin\theta
\]</span></p>
<p>Kaynaklar</p>
<p>[1] Anton, Rorres, {}</p>
<p>[2] Michael Corral, <em>Vector Calculus, sf. 21</em></p>
<p>[3] Guichard, <em>Single and Multivariable Calculus, Late Transcendentals</em>, <a href="https://www.whitman.edu/mathematics/multivariable_late/multivariable_late.pdf" class="uri">https://www.whitman.edu/mathematics/multivariable_late/multivariable_late.pdf</a></p>
<p>
  <a href="..">Yukarı</a>
</p>
</body>
</html>
