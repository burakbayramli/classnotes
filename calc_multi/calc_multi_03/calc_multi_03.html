<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Ders 3</title>
  <style type="text/css">code{white-space: pre;}</style>
  <style type="text/css">
pre > code.sourceCode { white-space: pre; position: relative; }
pre > code.sourceCode > span { line-height: 1.25; }
pre > code.sourceCode > span:empty { height: 1.2em; }
.sourceCode { overflow: visible; }
code.sourceCode > span { color: inherit; text-decoration: inherit; }
div.sourceCode { margin: 1em 0; }
pre.sourceCode { margin: 0; }
@media screen {
div.sourceCode { overflow: auto; }
}
@media print {
pre > code.sourceCode { white-space: pre-wrap; }
pre > code.sourceCode > span { text-indent: -5em; padding-left: 5em; }
}
pre.numberSource code
  { counter-reset: source-line 0; }
pre.numberSource code > span
  { position: relative; left: -4em; counter-increment: source-line; }
pre.numberSource code > span > a:first-child::before
  { content: counter(source-line);
    position: relative; left: -1em; text-align: right; vertical-align: baseline;
    border: none; display: inline-block;
    -webkit-touch-callout: none; -webkit-user-select: none;
    -khtml-user-select: none; -moz-user-select: none;
    -ms-user-select: none; user-select: none;
    padding: 0 4px; width: 4em;
    color: #aaaaaa;
  }
pre.numberSource { margin-left: 3em; border-left: 1px solid #aaaaaa;  padding-left: 4px; }
div.sourceCode
  {   }
@media screen {
pre > code.sourceCode > span > a:first-child::before { text-decoration: underline; }
}
code span.al { color: #ff0000; font-weight: bold; } /* Alert */
code span.an { color: #60a0b0; font-weight: bold; font-style: italic; } /* Annotation */
code span.at { color: #7d9029; } /* Attribute */
code span.bn { color: #40a070; } /* BaseN */
code span.bu { color: #008000; } /* BuiltIn */
code span.cf { color: #007020; font-weight: bold; } /* ControlFlow */
code span.ch { color: #4070a0; } /* Char */
code span.cn { color: #880000; } /* Constant */
code span.co { color: #60a0b0; font-style: italic; } /* Comment */
code span.cv { color: #60a0b0; font-weight: bold; font-style: italic; } /* CommentVar */
code span.do { color: #ba2121; font-style: italic; } /* Documentation */
code span.dt { color: #902000; } /* DataType */
code span.dv { color: #40a070; } /* DecVal */
code span.er { color: #ff0000; font-weight: bold; } /* Error */
code span.ex { } /* Extension */
code span.fl { color: #40a070; } /* Float */
code span.fu { color: #06287e; } /* Function */
code span.im { color: #008000; font-weight: bold; } /* Import */
code span.in { color: #60a0b0; font-weight: bold; font-style: italic; } /* Information */
code span.kw { color: #007020; font-weight: bold; } /* Keyword */
code span.op { color: #666666; } /* Operator */
code span.ot { color: #007020; } /* Other */
code span.pp { color: #bc7a00; } /* Preprocessor */
code span.sc { color: #4070a0; } /* SpecialChar */
code span.ss { color: #bb6688; } /* SpecialString */
code span.st { color: #4070a0; } /* String */
code span.va { color: #19177c; } /* Variable */
code span.vs { color: #4070a0; } /* VerbatimString */
code span.wa { color: #60a0b0; font-weight: bold; font-style: italic; } /* Warning */
  </style>
  <script
  src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full"
  type="text/javascript"></script>
</head>
<body>
<div id="header">
</div>
<h1 id="ders-3">Ders 3</h1>
<p>Çapraz çarpımlar hakkında bilinmesi gereken bazı şaşırtıcı
gelebilecek kurallar var. Bunlardan bir tanesi <span
class="math inline">\(\vec{A} \times \vec{B} \ne \vec{B} \times
\vec{A}\)</span> işlemi. Peki neden böyle? Bunu incelemenin yollarından
bir tanesi geometrik olarak düşünmek. Sağ el kuralını düşünürsek, yönün
neden farklı olabileceğini anlarız. İşaretler tam terstir, yani</p>
<p><span class="math display">\[  \vec{A} \times \vec{B} = -
\vec{B}\times \vec{A} \]</span></p>
<p>Determinant açılımını da düşünürsek, ikinci terim eksi işareti taşır,
ama çarpım sırası değişince eksi işaretinin yeri değişir.</p>
<p>Peki <span class="math inline">\(\vec{A} \times \vec{A}\)</span>
nedir? Çapraz çarpım alan hesabında önemli olduğuna göre ve <span
class="math inline">\(\vec{A} \times \vec{A}\)</span> bir paralelkenar
oluşturamayacağına göre (ya da sıfır alanlı bir paralelkenar
oluşturacağına göre) cevap sıfır, daha doğrusu sıfır “vektörü’’ (o
vektörün büyüklüğü de tabii ki sıfır).</p>
<p>Uygulamalar</p>
<p>Diyelim ki bize uzayda üç nokta verildi, ve bu noktaları içeren bir
düzlemin formülünü bulmamız gerekiyor. Üç nokta, üç boyutlu uzayda bir
düzlem yaratmak için yeterli, bunu biliyoruz. Bunun için bir dördüncü
nokta <span class="math inline">\(P\)</span> hayal edelim ki bu noktanın
öğeleri <span class="math inline">\(x,y,z\)</span> olsun.</p>
<p><img src="3_1.png" /></p>
<p>Şimdi düzlemi tanımlayalım. Şu şekilde 3 tane vektör yaratalım</p>
<p><img src="3_2.png" /></p>
<p>Bu vektörlerin aynı düzlem üzerinde olması, aynı zamanda bu
vektörlerin tanımladığı paralelyüz’ün hacimsiz olması demektir. Yani
birisi üzerinden bastırıp onu dümdüz etmiştir sanki, sadece alanı
kalmıştır.</p>
<p>Bunu matematiksel olarak ifade etmenin yolu şudur:</p>
<p><span class="math display">\[ det(\vec{P_1P},\vec{P_2P},\vec{P_3P}) =
0 \]</span></p>
<p>Gerçek uygulama bağlamında problem bize <span
class="math inline">\(P_1,P_2,P_3\)</span> sayılarını vermiş olurdu.Biz
bu sayıları üstteki formüle yerleştirdiğimizde ise tanımsız olan sadece
<span class="math inline">\(x,y,z\)</span> kalırdı ve bu <span
class="math inline">\(x,y,z\)</span>’ler ile beraber elde edilecek
formül bu noktaların tanımladığı alan olurdu.</p>
<p>Bu hesabı daha da hızlı yapmanın bir yolu var. Alttaki resmi
düşünelim.</p>
<p><img src="3_3.png" /></p>
<p>Düzlem üzerindeki iki vektöre dik bir <span
class="math inline">\(\vec{N}\)</span>’i nasıl hesaplayacağımızı
biliyoruz (çarpraz çarpım ile). Ayrıca, <span
class="math inline">\(x,y,z\)</span> değişkenlerini içeren üçüncü bir
vektör <span class="math inline">\(\vec{P_1P}\)</span>’in aynı düzlemde
olması demek, bu <span class="math inline">\(\vec{N}\)</span> vektörüne
dik olması demektir (<span class="math inline">\(\vec{N}\)</span>
“normal vektör’’ olarak isimlendirilir). Bunu matematiksel olarak nasıl
ifade ederiz? Dikliğin matematiksel karşılığını biliyoruz, noktasal
çarpım sıfır olmalı.</p>
<p><span class="math display">\[ \vec{P_1P} \cdot \vec{N} = 0
\]</span></p>
<p><span class="math inline">\(\vec{N}\)</span> hesabı için</p>
<p><span class="math display">\[ \vec{N} = \vec{P_1P_2} \times
\vec{P_1P_3}\]</span></p>
<p>Bu kadar.</p>
<p>Ek not, eğer çapraz çarpımın sırasını değiştirmiş olsaydım, o zaman
üstteki hesabın ters yönünde bir başka dik vektör elde ederdim, düzlem
yine aynı olurdu, sadece başka bir normal vektör olurdu. Bu problem
değil, herhangi bir düzlemin sonsuz sayıda normal vektörü olabilir. Elde
ettiğimiz bir normal vektörü herhangi bir sabit ile çarpınca yeni bir
normal vektör elde etmiş olurum çünkü.</p>
<p><span class="math display">\[ \vec{P_1P} \cdot \vec{N} =
\vec{P_1P} \cdot (\vec{P_1P_2} \times \vec{P_1P_3})
\]</span></p>
<p>Eşitliğin sağındaki çarpıma üçlü çarpım (triple product) deniyor.</p>
<p>Eğer dikkat ettiyseniz, denklemin sağ tarafındaki çapraz çarpım
işlemine tabi tutulan vektörler aynı düzlem içerisinde bulunduğu için,
çapraz çarpımın sonucu bize bulundukları düzleme dik bir vektör verir.
Bu vektör, denklemin sol tarafındaki <span
class="math inline">\(\vec{N}\)</span> ile aynı doğrultuda olduğu için
bu eşitlik her zaman sağlanır.</p>
<p>Matrisler</p>
<p><span class="math inline">\(AB\)</span> şeklindeki bir matris
çarpımında herhangi bir hücrenin, hangi kolon hangi satırın noktasal
çarpımının sonucu olduğunu hayal edebilmek için alttaki şekil faydalı
olabilir. <span class="math inline">\(AB\)</span> çarpımını
gerçekleştirdikten sonra ortaya çıkan matriste, herhangi bir hücreyi ele
alalım. Mesela, beşinci satır, dördüncü kolon. Bu sayı, <span
class="math inline">\(A\)</span> matrisinin beşinci satırı ile, <span
class="math inline">\(B\)</span> matrisinin dordüncü kolonunun noktasal
çarpımının sonucudur. İşte bu kadar basit.</p>
<p><img src="3_4.png" /></p>
<p>Sezgisel olarak <span class="math inline">\(AB\)</span> çarpımı neyi
temsil eder? Bu çarpımı şöyle düşünebiliriz, önce <span
class="math inline">\(B\)</span> transformu yap, sonra <span
class="math inline">\(A\)</span> transformu yap. Bu biraz acaip
gelebilir, çünkü normalde işlemleri soldan sağa yapmaya alışığızdır.
Fakat <span class="math inline">\(AB\)</span>’yi belki de sıralı
fonksiyon işlemleri olarak görmek daha doğru olur, mesela <span
class="math inline">\(f(g(x))\)</span> gibi. Burada önce <span
class="math inline">\(g\)</span> uygulanır, sonra <span
class="math inline">\(f\)</span> uygulanır.</p>
<p><span class="math display">\[ (AB)X = A(BX) \]</span></p>
<p>Üstteki özelliğe birleşim özelliği diyoruz. Bu arada, üstteki
çarpımın noktasal değil, matris çarpımı olduğuna dikkat edelim.</p>
<p>Not: <span class="math inline">\(AB \ne BA\)</span>. En azından
sağdaki çarpımın olabileceğini beklemememiz gerekir. <span
class="math inline">\(AB\)</span> çarpımı boyutlar uyduğu için mümkün
olmuştur, fakat bu uyumlu boyutlar yerler değişince belki mümkün olmaz.
Boyutlar olsa bile sonuç farklı çıkabilir, o sebeple eşitlik farz
edilemez. Ufak bir Python kodu ile test edelim:</p>
<div class="sourceCode" id="cb1"><pre
class="sourceCode python"><code class="sourceCode python"><span id="cb1-1"><a href="#cb1-1" aria-hidden="true" tabindex="-1"></a></span>
<span id="cb1-2"><a href="#cb1-2" aria-hidden="true" tabindex="-1"></a>a <span class="op">=</span> [[<span class="dv">2</span>,<span class="dv">3</span>,<span class="dv">4</span>],[<span class="dv">4</span>,<span class="dv">4</span>,<span class="dv">5</span>],[<span class="dv">9</span>,<span class="dv">3</span>,<span class="dv">2</span>]]</span>
<span id="cb1-3"><a href="#cb1-3" aria-hidden="true" tabindex="-1"></a>b <span class="op">=</span> [[<span class="dv">2</span>,<span class="dv">3</span>,<span class="dv">9</span>],[<span class="dv">4</span>,<span class="dv">2</span>,<span class="dv">5</span>],[<span class="dv">9</span>,<span class="dv">3</span>,<span class="dv">2</span>]]</span>
<span id="cb1-4"><a href="#cb1-4" aria-hidden="true" tabindex="-1"></a></span>
<span id="cb1-5"><a href="#cb1-5" aria-hidden="true" tabindex="-1"></a><span class="bu">print</span> np.dot(a,b)</span>
<span id="cb1-6"><a href="#cb1-6" aria-hidden="true" tabindex="-1"></a></span>
<span id="cb1-7"><a href="#cb1-7" aria-hidden="true" tabindex="-1"></a><span class="bu">print</span> np.dot(b,a)</span></code></pre></div>
<pre><code>[[ 52  24  41]
[ 69  35  66]
[ 48  39 100]]
[[97 45 41]
[61 35 36]
[48 45 55]]</code></pre>
<p>Sonuçlar farklı çıkacak.</p>
<p>Örnek</p>
<p>Çevirmek / Rotasyon</p>
<p>Bir düzlem üzerinde bir vektörü <span
class="math inline">\(90^o\)</span>, saat yönü tersine çevirmek için</p>
<p><span class="math display">\[ R =
\left[\begin{array}{rr}
0 &amp; -1 \\
1 &amp; 0
\end{array}\right]
\]</span></p>
<p>İlginç bir durum</p>
<p><span class="math display">\[ R^2 =
\left[\begin{array}{rr}
-1 &amp; 0 \\
0 &amp; -1
\end{array}\right]
\]</span></p>
<p>Yani birim matrisinin negatifi. Niye böyle oldu? Düşünelim, eğer bir
vektörü 90 derece döndürürsem, sonra bir daha 90 derece döndürürsem,
sonuç olarak 180 derece döndürmüş olurum, yani tam tersi yöne gitmiş
olurum. Birim matrisin negatifi de budur zaten.</p>
<p>Matrisler denklem sistemlerini temsil edebilirler, alttaki gibi</p>
<p><img src="3_5.png" /></p>
<p>Bu tür sistemlerde belki <span class="math inline">\(X\)</span>
değerleri verilmiştir, <span class="math inline">\(U\)</span>’yu
hesaplamamız isteniyordur, ya da tam tersi de olabilir, <span
class="math inline">\(U\)</span> verilmiştir, <span
class="math inline">\(X\)</span> hesaplamamız isteniyordur. Ters yönde
gitmek için matris tersini (inverse) almak gerekir.</p>
<p>Not: Bir matrisin tersini alabilmemiz için onun kare matrisi olması
gerekir, yani boyutu <span class="math inline">\(n\)</span> x <span
class="math inline">\(n\)</span> olmalıdır.</p>
<p>Ters yönde çözüme gelelim. Mesela elimizde şöyle bir sistem var</p>
<p><span class="math display">\[  AX = B\]</span></p>
<p><span class="math display">\[  A^{-1}(AX) = A^{-1}B\]</span></p>
<p><span class="math display">\[  X = A^{-1}B\]</span></p>
<p>Böylece <span class="math inline">\(X\)</span>’i elde edebilmiş
oluruz. O zaman <span class="math inline">\(A\)</span> matrisinin
tersini alma operasyonunu yapabiliyorsak, istediğimiz herhangi bir
lineer denklem sistemini çözebiliriz demektir.</p>
<p>Aşağıdaki eşitlik de bir matrisin tersini bulabilmek adına
geçerlidir.</p>
<p><span class="math display">\[ A^{-1} = \frac{1}{det(A)}  =
adj(A)\]</span></p>
<p>Üstte <span class="math inline">\(adj\)</span> diye tanımlanan bir
matrisin bitişiğini (adjoint matrix) nasıl buluruz?</p>
<p>Mesela</p>
<p><span class="math display">\[
\left[\begin{array}{rrr}
2 &amp; 3 &amp; 3 \\
2 &amp; 4 &amp; 5 \\
1 &amp; 1 &amp; 2
\end{array}\right]
\]</span></p>
<p>Adımlar:</p>
<ol type="1">
<li>Bu matrisin “minörlerini’’ bulmak lazım. O nedir? Aslında minörleri
determinant işlemini işlediğimizde görmüştük, sadece bu ismi
vermemiştik. Onlar en üst satırdaki matris hücrelerini teker teker
merkez alıp, onun satırını, kolonunu iptal ettikten sonra geri kalan
daha ufak bölgenin determinantlarıydı. Bitişiklik için bu hesabı sadece
üst satır için değil, tüm hücreler için yapacağız. Üstteki örnek
için</li>
</ol>
<p><span class="math display">\[
\left[\begin{array}{rrr}
3 &amp; -1 &amp; -2 \\
3 &amp; 1 &amp; -1 \\
3 &amp; 4 &amp; 2
\end{array}\right]
\]</span></p>
<ol start="2" type="1">
<li>Katsayıları bulma işlemi. Determinant işlemini bir matrisin
minörlerini toplayarak buluyoruz. Ve her minörün önüne şimdi
göstereceğimiz kurala göre “+” veya “-” işareti geliyor. Katsayı
kuralımızın formülü şu şekildedir <span
class="math inline">\((-1)^{m+n}\)</span>. Bu formülde “m” satır
numarası, “n” ise kolon numarasıdır. Formülü daha iyi kavrayabilmek
adına dama tahtası gibi bir şekil düşünelim, bunun üzerinde +,-
işaretleri olsun.</li>
</ol>
<p><span class="math display">\[
\begin{array}{rr}
+ - + - + \\
- + - + - \\
+ - + - + \\
- + - + - \\
\end{array}
\]</span></p>
<p>Örnekteki bitişiklik ise şu hale gelir:</p>
<p><span class="math display">\[
\left[\begin{array}{rrr}
3 &amp; 1 &amp; -2 \\
-3 &amp; 1 &amp; 1 \\
3 &amp; -4 &amp; 2
\end{array}\right]
\]</span></p>
<ol start="3" type="1">
<li>Devriğini Al (Transpose)</li>
</ol>
<p>Satırlar ve kolonların yerini değiştir.</p>
<p><span class="math display">\[
\left[\begin{array}{rrr}
3 &amp; -3 &amp; 3 \\
1 &amp; 1 &amp; -4 \\
-2 &amp; 1 &amp; 2
\end{array}\right]
\]</span></p>
<ol start="4" type="1">
<li>Her şeyi <span class="math inline">\(det(A)\)</span>’ya böl</li>
</ol>
<p><span class="math display">\[
\left|\begin{array}{rrr}
2 &amp; 3 &amp; 3 \\
2 &amp; 4 &amp; 5 \\
1 &amp; 1 &amp; 2
\end{array}\right| = 3
\]</span></p>
<p><span class="math display">\[ A^{-1} =
\frac{1}{3}
\left[\begin{array}{rrr}
3 &amp; -3 &amp; 3 \\
1 &amp; 1 &amp; -4 \\
-2 &amp; 1 &amp; 2
\end{array}\right]
\]</span></p>
<p>Ekler</p>
<p>Bazı Çapraz Çarpım Kuralları [1, sf. 222]</p>
<p>BAC-CAB</p>
<p>`BAC-CAB açılımı’’ denen teknik soyle</p>
<p><span class="math display">\[
A \times (B \times C) = B(A \cdot C) - C(A \times B)
\]</span></p>
<p>Dağılım (Distributive) Kuralı</p>
<p><span class="math display">\[
(A+B) \times C = (A \times C) + (B \times C)
\]</span></p>
<p><span class="math inline">\((A+B) \times (C+D)\)</span> açılımı da
üstteki açılımdan türetilebilir.</p>
<p>Yerbağımsızlık</p>
<p>Normal çarpma toplamadaki yerbağımsızlık yok, çünkü işaret
değişiyor,</p>
<p><span class="math display">\[
B \times A = - A \times B
\]</span></p>
<p>Kaynaklar</p>
<p>[1] <em>Mathematical Methods for Physics Engineering</em></p>
<p>
  <a href="..">Yukarı</a>
</p>
</body>
</html>
