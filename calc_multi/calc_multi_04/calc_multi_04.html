<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
<meta name="viewport" content="width=device-width, initial-scale=1.0"/>
  <title></title>
  <style type="text/css">code{white-space: pre;}</style>
  <style type="text/css">
div.sourceCode { overflow-x: auto; }
table.sourceCode, tr.sourceCode, td.lineNumbers, td.sourceCode {
  margin: 0; padding: 0; vertical-align: baseline; border: none; }
table.sourceCode { width: 100%; line-height: 100%; }
td.lineNumbers { text-align: right; padding-right: 4px; padding-left: 4px; color: #aaaaaa; border-right: 1px solid #aaaaaa; }
td.sourceCode { padding-left: 5px; }
code > span.kw { color: #007020; font-weight: bold; } /* Keyword */
code > span.dt { color: #902000; } /* DataType */
code > span.dv { color: #40a070; } /* DecVal */
code > span.bn { color: #40a070; } /* BaseN */
code > span.fl { color: #40a070; } /* Float */
code > span.ch { color: #4070a0; } /* Char */
code > span.st { color: #4070a0; } /* String */
code > span.co { color: #60a0b0; font-style: italic; } /* Comment */
code > span.ot { color: #007020; } /* Other */
code > span.al { color: #ff0000; font-weight: bold; } /* Alert */
code > span.fu { color: #06287e; } /* Function */
code > span.er { color: #ff0000; font-weight: bold; } /* Error */
code > span.wa { color: #60a0b0; font-weight: bold; font-style: italic; } /* Warning */
code > span.cn { color: #880000; } /* Constant */
code > span.sc { color: #4070a0; } /* SpecialChar */
code > span.vs { color: #4070a0; } /* VerbatimString */
code > span.ss { color: #bb6688; } /* SpecialString */
code > span.im { } /* Import */
code > span.va { color: #19177c; } /* Variable */
code > span.cf { color: #007020; font-weight: bold; } /* ControlFlow */
code > span.op { color: #666666; } /* Operator */
code > span.bu { } /* BuiltIn */
code > span.ex { } /* Extension */
code > span.pp { color: #bc7a00; } /* Preprocessor */
code > span.at { color: #7d9029; } /* Attribute */
code > span.do { color: #ba2121; font-style: italic; } /* Documentation */
code > span.an { color: #60a0b0; font-weight: bold; font-style: italic; } /* Annotation */
code > span.cv { color: #60a0b0; font-weight: bold; font-style: italic; } /* CommentVar */
code > span.in { color: #60a0b0; font-weight: bold; font-style: italic; } /* Information */
  </style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="ders-4">Ders 4</h1>
<p>Düzlemin formülüne bakalım.</p>
<p><span class="math display">\[ ax + by + cz = d \]</span></p>
<p>Bu formül <span class="math inline">\(x,y,z\)</span> noktalarının bir düzlem üzerinde olma şartını tarif ediyor.</p>
<p>Şu problemlere bir göz atalım. Diyelim ki</p>
<ol style="list-style-type: decimal">
<li>Orijinden, yani <span class="math inline">\((0,0,0)\)</span> noktasından geçen ve normal vektörü <span class="math inline">\(\vec{N} = &lt; 1,5,10 &gt;\)</span> olan bir düzlem yaratmak istiyoruz. Yani alttaki gibi bir şekil:</li>
</ol>
<div class="figure">
<img src="4_1.jpg" />

</div>
<p>Herhangi bir nokta <span class="math inline">\(P = (x,y,z)\)</span> ne zaman bu düzlem üzerindedir? Eğer orijinden <span class="math inline">\(P\)</span>'ye giden vektör -<span class="math inline">\(\vec{OP}\)</span> vektörü-, düzlem normali ile doksan derece açı oluşturuyorsa. Bunun nedeni, eğer <span class="math inline">\(P\)</span> noktası düzlem üzerinde ise, orijinden <span class="math inline">\(P\)</span> noktasına giden vektör düzleme paralel olacaktır. Düzlemin normal vektörünün de düzleme kesinlikle dik olduğunu bildiğimiz için, <span class="math inline">\(P\)</span> noktası düzlem üzerinde olduğu koşul için <span class="math inline">\(\vec{OP} \cdot \vec{N} = 0\)</span> ifadesini rahatlıkla yazabiliriz.</p>
<p>Dikkat edelim, <span class="math inline">\(x,y,z\)</span> kordinatlarını tek başlarına kullanır kullanmaz aslında <span class="math inline">\(\vec{OP}\)</span>'nin orijinden başlamasını şart koşmuş oluyorum, çünkü <span class="math inline">\(x,y,z\)</span> kordinatları sadece <span class="math inline">\((0,0,0)\)</span> noktasına referansla anlamlılar.</p>
<p>Her neyse, bu çarpımı normal için verdiğimiz örnek sayılar için yaparsak, sonuç <span class="math inline">\(x+5y+10 = 0\)</span> olacaktır.</p>
<ol start="2" style="list-style-type: decimal">
<li>Şimdi düzlem <span class="math inline">\(P_0 = (2,1,-1)\)</span> noktasından geçsin (orijinden değil), ve normal yine aynı olsun, <span class="math inline">\(\vec{N} = &lt; 1,5,10 &gt;\)</span>. Bu durumu zihnimizde canlandırmak için yeni bir düzlemi hayal etmemiz lazım, ve <span class="math inline">\(P\)</span> noktası bu yeni düzlem üzerinde olacak.</li>
</ol>
<div class="figure">
<img src="4_2.png" />

</div>
<p><span class="math inline">\(P\)</span> ne zaman düzlem üzerinde? Bu soruyu incelemeden önce bir konuya dikkat etmeliyiz. Resimden de farkedebileceğiniz gibi, normalleri paralel olan düzlemler birbirlerine paraleldir. Bu yüzden, <span class="math inline">\(P_0\)</span> noktasından geçen diğer düzlem üzerinde çizeceğimiz bir vektör -ki resimde bu vektör <span class="math inline">\(\vec{P_0P}\)</span> vektörüdür- orijinden geçen düzlemin normaline diktir. Şimdi sorumuza tekrar dönecek olursak, eğer</p>
<p><span class="math display">\[ \vec{P_0P} \cdot \vec{N} = 0 \]</span></p>
<p>ise. O zaman</p>
<p><span class="math display">\[ &lt; x-2, y-1, z+1 &gt; \cdot &lt; 1,5,10 &gt; = 0 \]</span></p>
<p><span class="math display">\[ x+5y + 10z = -3 \]</span></p>
<p><span class="math inline">\(x,y,z\)</span> üzerinde çıkartma işlemini niye yaptım? Çünkü vektörün bir ucu hala <span class="math inline">\(x,y,z\)</span> içeren <span class="math inline">\(P\)</span> noktasında, diğer ucu başlangıç noktası olan <span class="math inline">\(P_0\)</span>'da.</p>
<p>İlk problemdeki sonuçtakiyle aradaki tek fark eşitliğin sağındaki -3 değeri. Bir benzerlik ise her iki durumda da <span class="math inline">\(x,y,z\)</span> katsayılarının normal vektörün değerlerine tekabül ediyor olması. Bu düzlemler hakkında önemli bir püf noktası, eğer orjinden geçiyorlarsa eşitliğin sağ tarafı sıfır, başka bir yerden geçiyorlarsa, başka bir değer. Peki bu -3 değerini daha hızlı bir şekilde bulamaz mıydık? Bulabilirdik. Çünkü eşitliğin sol tarafının katsayılarını hızlı bir şekilde bulabiliyoruz, orası tamam. Ayrıca düzlemdeki bir noktanın kordinatlarını da biliyoruz, bu nokta düzlemin içinden geçmesini şart koştuğumuz <span class="math inline">\(P_0\)</span> noktası. O zaman bu kordinatı <span class="math inline">\(x,y,z\)</span> terimlerini içeren formüle koyarsak, eşitliğin sağ tarafını hemen hesaplarız.</p>
<p><span class="math display">\[ x+5y + 10z = 1(2) + 5(1) + 10(-1) = 2 + 5 -10 = -3\]</span></p>
<p>Bu arada bir düzlemin tek bir formülü yoktur, sonsuz tane denklemi vardır. Mesela her şeyi 2 ile çarpsaydım</p>
<p><span class="math display">\[ 2x+10y+20z = -6 \]</span></p>
<p>olurdu, ve bu formülde aynı denklemin formülü olurdu. Bunun çokluğun sebebi normal vektörlerin herhangi bir &quot;boyda'' olabilmesi, diklik için yön yeterli olduğu için, farklı boylar ama değişmeyen yön hala aynı düzlemi tanımlıyor.</p>
<p>Düzlemi tanımlamak için normal vektör en önemlisi. Bir önceki derste düzlem üzerindeki noktalar, onların ortaya çıkardığı iki vektör o vektörlerin çapraz çarpımı üzerinden nasıl normal vektör hesaplanabileceğini görmüştük.</p>
<p>Soru:</p>
<p>Vektör <span class="math inline">\(&lt; 1,2,-1 &gt;\)</span> ve düzlem <span class="math inline">\(x+y+3z = 5\)</span> birbirine</p>
<ul>
<li>Paralel</li>
<li>Dik</li>
<li>Hiçbiri</li>
</ul>
<p>Cevaplayin.</p>
<p>Vektörü ve düzlemin normal vektörünü çarptık. <span class="math inline">\(&lt; 1,2,-1 &gt;\cdot&lt; 1,1,3 &gt; = 0\)</span>.</p>
<p>Dogru cevap: &quot;Paralel&quot;.</p>
<p>Şimdi bir lineer denklem sistemini inceleyelim.</p>
<p><span class="math display">\[ x + z = 1  \]</span></p>
<p><span class="math display">\[ x + y = 2 \]</span></p>
<p><span class="math display">\[ x + 2y + 3z = 3 \]</span></p>
<p>İlk iki denkleme bakalım. Bu denklem belli, özel iki <span class="math inline">\(x,z\)</span> noktasından bahsediyor. İkinci denklemi de gözönüne alınca, aynı <span class="math inline">\(x,z\)</span> noktalarının ikinci denklem için de geçerli olması gerekir.</p>
<div class="figure">
<img src="4_3.png" />

</div>
<p>İlk iki denklemleri ayrı düzlemler olarak düşünürsek, çözüm olacak <span class="math inline">\(x,y,z\)</span> iki düzlemin kesiştiği yerdedir. Peki üçüncü denklem, yani üçüncü düzlem ne yapar?</p>
<div class="figure">
<img src="4_4.png" />

</div>
<p>O da iki düzlemin kesimindeki çizgiyi keser. Kesişimin kesimi bir noktadır. O nokta da, üstteki lineer sistemin çözümü olan noktadır.</p>
<p>Soru:</p>
<p>Eğer 3 x 3 boyutlarındaki bir lineer sistemin çözümü bir nokta değilse, nedir?</p>
<ul>
<li>Çözüm yoktur</li>
<li>İki nokta (2 çözüm)</li>
<li>Bir çizgi (<span class="math inline">\(\infty\)</span> tane çözüm)</li>
<li>Bir tetrahedron</li>
<li>Bir düzlem</li>
<li>Bilmiyorum</li>
</ul>
<p>Diyelim ki ilk iki düzlemin kesişmesi bir çizgi ortaya çıkardı, ama bu çizgi üçüncü düzlem ile paralel. O zaman çözüm yok demektir. Fakat şu da doğru olabilir, belki bu çizgi üçüncü denklemin &quot;üzerindedir''. Bu durum cebirsel olarak iki denklemin ortaya çıkardığı bir denklemin üçüncü denklemin katı olmasıdır. Bu durumda üçüncü denklem bize hiçbir yeni bilgi sağlamamıştır. Bu durumda sonsuz tane çözüm vardır, kesişmeden ortaya çıkan çizgi üzerindeki &quot;her'' nokta bir çözümdür, ve sonsuza kadar uzayan bir çizgi üzerinde sonsuz tane nokta vardır.</p>
<p>O zaman doğru cevap &quot;Çözüm yoktur&quot;, &quot;Bir çizgi (<span class="math inline">\(\infty\)</span> tane çözüm)&quot; ve &quot;Bir düzlem&quot;.</p>
<p>5 niye doğru? Aynen iki denklemden ortaya çıkan denklemin üçüncü denklemin bir katı olması gibi, her üç denklem ayrı ayrı birbirinin katı olabilir. O zaman bu denklemler aslında aynı düzlemdirler. Çözüm bu tek düzlemdir, ve sonsuz tanedir. Yani size aynı denklemi üç kere vermişim demektir, bu pek ilginç bir sistem sayılmaz, ama yine de bu bir lineer sistemdir.</p>
<p>Peki <span class="math inline">\(x + y + z = ..\)</span> gibi bir denklemin sağındaki sıfır olmayan değerlerin geometrik anlamı nedir? Cevap: Daha önce gördüğümüz <span class="math inline">\(x + y + z = 0\)</span> orijinden geçer. Sağ taraf sıfır değilse, sıfırdan geçen aynı düzleme paralel ama ondan belli miktarda uzakta bir düzlemden bahsediyoruz demektir. Ne kadar uzakta? Her zaman eşitliğin sağındaki büyüklük kadar değil. O uzaklık için hesabın ayrıca yapılması lazım. Şimdilik sadece orijinden uzakta olduğunu bilelim.</p>
<p>Şimdi matrislere dönelim. Önceki derste gördüğümüz lineer cebir formülünü hatırlayalım</p>
<p><span class="math display">\[ AX = B \]</span></p>
<p><span class="math display">\[ X = A^{-1}B \]</span></p>
<p>Buradaki problem, bir matrisin her zaman tersini alamayacağımız gerçeği.</p>
<p>Hatırlarsak</p>
<p><span class="math display">\[ A^{-1} = \frac{1}{det(A)}adj(A) \]</span></p>
<p>Bu hesapta eğer determinant sıfır çıkarsa üstteki bölme işlemini yapamayız. Yani bir önceki derste aslında şunu söylememiştik; bir matris şadece determinanti sıfır değilse tersine çevirilebilir.</p>
<p>Geometrik olarak çözümün tek nokta olduğu durum, <span class="math inline">\(A\)</span>'nin tersine çevirilebilir olduğu durum. Kesişim çizgisinin üçüncü düzleme paralel olduğu durum ise determinantın sıfır, yani tersine çevirim yapılamadığı durum.</p>
<p>Homojen Durum:</p>
<p><span class="math inline">\(AX = 0\)</span> homojen durumdur, eşitliğin sağı sıfırdır, yani üç denklem örneğinde tüm denklemlerin sağ tarafı sıfırdır.</p>
<p>Örnek:</p>
<p><span class="math display">\[ x + z = 0 \]</span></p>
<p><span class="math display">\[ x + y = 0 \]</span></p>
<p><span class="math display">\[ x + 2y + 3z = 0 \]</span></p>
<p>Aslında bu denklemin bariz ve hep mevcut bir çözümünü zaten biliyoruz. <span class="math inline">\(x,y,z\)</span>'nin hepsi sıfır. Matematiksel terminolojide bu çözüme &quot;basit çözüm (trivial solution)'' denir. Geometrik anlamı nedir? Her denklemin sıfıra eşit olması, onların temsil ettiği her düzlemin orijinden geçtiği anlamına gelir. Eh hepsi orijinden geçiyorsa, hepsi orada kesiyorlar da demektir. Basit çözüm budur.</p>
<p>Burada iki durum daha var.</p>
<ol style="list-style-type: decimal">
<li>Eğer <span class="math inline">\(det(A) \ne 0\)</span> o zaman <span class="math inline">\(A\)</span> tersine çevirilebilir, o zaman <span class="math inline">\(X = A^{-1} \ 0 = 0\)</span>.</li>
</ol>
<p>Başka hiçbir çözüm yoktur.</p>
<ol start="2" style="list-style-type: decimal">
<li>Eğer <span class="math inline">\(det(A) = 0\)</span> o zaman <span class="math inline">\(det(\vec{N_1},\vec{N_2},\vec{N_3}) = 0\)</span>'dır. Her iki hesap ta sıfır çünkü normal vektörün öğeleri her denklemin <span class="math inline">\(x,y,z\)</span> katsayısı aynı zamanda, o katsayıları alıp <span class="math inline">\(A\)</span> içine koyuyoruz, bu matrisin determinantını hesaplamak bir bağlamda normal vektörlerin determinantını hesaplamakla eşdeğer oluyor. Devam edelim, üç formülü temsil eden üç düzlemin normal vektörleri determinanti sıfır ise, o zaman <span class="math inline">\(\vec{N_1},\vec{N_2},\vec{N_3}\)</span> aynı düzlemdedir.</li>
</ol>
<div class="figure">
<img src="4_5.png" />

</div>
<p><span class="math inline">\(det(\vec{N_1},\vec{N_2},\vec{N_3})\)</span> hesabının paralelyüzün hacmini hesapladığını hatırlayalım, ve bu hacim sıfır ise vektörlerin oluşturduğu hacim sıfırdır, yani paralelyüz tamamen yassı demektir. O zaman vektörler aynı düzlemdedir.</p>
<p><span class="math inline">\(\vec{N_1},\vec{N_2},\vec{N_3}\)</span>'nin aynı düzlemde ise, bu vektörlere aynı anda dik olan bir çizgiyi düşünelim şimdi. İddia ediyorum ki o çizgi, kesişme çizgisidir.</p>
<p>Niye? Çünkü kesişme çizgim tüm normal vektörlere aynı anda dik, yani o normal vektörlerin temsil ettiği düzlemlerin hepsine aynı anda paralel. Peki niye parallellik ötesinde, o düzlemlerin &quot;üzerinde''? Çünkü çizgi orijinden geçiyor, ve tüm düzlemler de orijinden geçiyor. Bunun olabilmesi için çizgimiz düzlemlerin üzerinde olmalı.</p>
<p>O zaman elimde <span class="math inline">\(\infty\)</span> tane çözüm vardır.</p>
<p>Peki bu çözümleri nasıl bulurum? <span class="math inline">\(\vec{N_1} \times \vec{N_2}\)</span> hesabı <span class="math inline">\(\vec{N_1},\vec{N_2}\)</span>'ye dik bir üçüncü vektör hesaplar, bunu biliyoruz, bu vektör de <span class="math inline">\(\vec{N_3}\)</span>'e aynı şekilde dik olmalıdır çünkü bu üç vektörün aynı düzlemde olduğunu biliyoruz. Bu basit olmayan çözümdür.</p>
<p>Üsttekiler homojen durum içindi. Şimdi homojen olmayan, genel duruma duruma bakalım.</p>
<p>Genel Durum (General Case):</p>
<p>Eğer <span class="math inline">\(det(A) \ne 0\)</span> işe özgün (unique) bir çözüm vardır, <span class="math inline">\(X = A^{-1}B\)</span>.</p>
<p>Eğer <span class="math inline">\(det(A) = 0\)</span> işe, ya hiç çözüm yoktur ya da sonsuz tane çözüm vardır. Tek bir çözüm olması mümkün değildir.</p>
<p>Destek Dersleri (Recitation)</p>
<p>Nokta Düzlem Uzaklığı</p>
<p>Diyelim ki elimizde bir <span class="math inline">\(P\)</span> noktası <span class="math inline">\((0,0,0)\)</span> var, bu noktanın denklemi <span class="math inline">\(2x + y - 2z = 4\)</span> olan düzleme olan uzaklığını bulmak istiyoruz.</p>
<div class="figure">
<img src="4_6.jpg" />

</div>
<p>Tabii uzaklık derken &quot;en yakın mesafe'' demek istiyoruz, yani <span class="math inline">\(P\)</span>'den düzleme en yakın olacak şekilde direk bir çizgi çekince ortaya çıkan uzaklık.</p>
<p>Bu yön bir vektör gerektirir, ama bu yönü biliyoruz, elimizde düzlemin normal vektörü var, <span class="math inline">\(n = (2,1,-2)\)</span>. Dikkat bu normal halen birim değil, ama onu birim vektörü yapmak kolay.</p>
<p>Fakat bir problem şu, normal vektörü özgün değil, düzleme direk olan herhangi bir vektör normal vektördür, resimde iki tane gösterdik mesela. Yani <span class="math inline">\(P\)</span>'dan düzleme doğru bir çizgi çekmek istiyoruz ama o çizginin düzlemdeki başlangıç noktasını bilmiyoruz.</p>
<p>Bir çözüm şu olabilir, düzlem üzerinde kordinatları bilinen herhangi bir nokta seçeriz, bunu basit bir tahmin ile bulabiliriz, sonra o nokta ve <span class="math inline">\(P\)</span> arasındaki vektörü normal vektör üzerine yansıtırız, ve bu yansıtma sonucu elde edilen vektörün büyüklüğü bize mesafeyi verecektir.</p>
<p>Düzlem üzerinde herhangi bir <span class="math inline">\(Q\)</span> noktası bulmak zor değil, <span class="math inline">\(x=0,y=0\)</span> diye bir rasgele seçim yaparız, bu değerleri düzlem formülüne sokarak <span class="math inline">\(x\)</span> için çözeriz, <span class="math inline">\(2x + 0 + 0 = 4 \to x = 2\)</span>, yani <span class="math inline">\(Q = (2,0,0)\)</span>.</p>
<p>Böylece <span class="math inline">\(PQ\)</span> vektörü elde edebiliriz, <span class="math inline">\(Q - P\)</span>, tabii <span class="math inline">\(P = (0,0,0)\)</span> seçtiğimiz için <span class="math inline">\(\vec{QP} = Q - P = (2,0,0)\)</span>. Yansıtma için <span class="math inline">\(PQ\)</span> ile birim vektörüne çevrilmiş <span class="math inline">\(n\)</span> arasında bir yansıtma yapmak yeterli, bu noktasal çarpımla yapılabilir,</p>
<p><span class="math display">\[
D =  \bigg| \vec{PQ} \cdot \frac{n}{||n||} \bigg|
\]</span></p>
<p>Dikkat formül dışındaki dik çizgiler mutlak değer demek, bölümde gözüken <span class="math inline">\(||n||\)</span> vektör büyüklüğü. Devam edelim,</p>
<p><span class="math display">\[
= \frac{2 \cdot 2 + 0 \cdot 1 + 0 \cdot (-2) }{ \sqrt{2^2 + (-1)^2 + (-2)^2} } 
\]</span></p>
<p><span class="math display">\[
= \frac{4}{3} = 1.3333
\]</span></p>
<p>Fakat üstteki yaklaşımı daha da geliştirebiliriz. Aslında düzlem üzerinde bir nokta seçmeden de uzaklık hesabı yapabiliyoruz [1]. Formülü tekrar hatırlarsak <span class="math inline">\(Q,P\)</span> noktaları arasında bir vektör oluşturmuştuk, <span class="math inline">\(v = (x_1-x_0, y_1-y_0, z_1-z_0)\)</span> ve bu vektörü düzlem normalı üzerine yansıtarak mesafeyi bulmuştuk. Normal vektörü <span class="math inline">\(n = (A,B,C)\)</span> olarak tanımlayalım, yani düzlem formülü <span class="math inline">\(Ax+By+Cz=D\)</span> olsun, o zaman mesafe hesabı <span class="math inline">\(d\)</span> açılımı şöyle olurdu,</p>
<p><span class="math display">\[
d = | v \cdot n|
\]</span></p>
<p><span class="math display">\[
= | (x_1-x_0, y_1-y_0, z_1-z_0) \cdot n | 
\]</span></p>
<p><span class="math display">\[
\frac{ | A(x_1-x_0) + B(y_1-y_0) + C(z_1-z_0) | }{ \sqrt{ A^2 + B^2 + C^2 } }
\qquad (1)
\]</span></p>
<p><span class="math inline">\(\sqrt{ A^2 + B^2 + C^2 }\)</span> hesabı normal vektörü birimselleştirmek için yapıldı. Fakat hatırlarsak eğer bir <span class="math inline">\(x,y,z\)</span> noktası düzlem üzerinde ise o <span class="math inline">\(Ax+By+Cz+D=0\)</span> sonucu elde edilmelidir değil mi? Bu sebeple ve <span class="math inline">\(x_0,y_0,z_0\)</span> düzlem üzerinde olmasını şart koştuğumuzdan, o zaman <span class="math inline">\(Ax_0+By_0+Cz_0+D=0\)</span> olmalıdır, ya da <span class="math inline">\(D = -Ax_0-By_0-Cz_0\)</span>.</p>
<p>Şimdi bakalım (1) formülündeki bölüneni açıp tekrar düzenlersek,</p>
<p><span class="math display">\[
= \frac{ | Ax_1 - Ax_0 + By_1 - By_0 + Cz_1 - Cz_0 | }{ \sqrt{ A^2 + B^2 + C^2 } }
\]</span></p>
<p><span class="math display">\[
= \frac{ | Ax_1 + By_1 + Cz_1 + (-Ax_0 - By_0 - Cz_0) | }{ \sqrt{ A^2 + B^2 + C^2 } }
\]</span></p>
<p>Parantez içindeki kısım için <span class="math inline">\(D\)</span> kullanabiliriz,</p>
<p><span class="math display">\[
= \frac{ | Ax_1 + By_1 + Cz_1 + D | }{ \sqrt{ A^2 + B^2 + C^2 } }
\]</span></p>
<p>Nihai mesafe formülü budur. Görüldüğü gibi düzlem üzerindeki <span class="math inline">\(Q=(x_0,y_0,z_0)\)</span> noktasına ihtiyaç yok. Biraz önceki aynı örnek üzerinde kontrol edelim,</p>
<div class="sourceCode"><pre class="sourceCode python"><code class="sourceCode python"><span class="co"># Duzlem 2x + y - 2z = 4</span>
n <span class="op">=</span> np.array([<span class="dv">2</span>,<span class="dv">1</span>,<span class="op">-</span><span class="dv">2</span>])
P <span class="op">=</span> np.array([<span class="dv">0</span>,<span class="dv">0</span>,<span class="dv">0</span>])
d <span class="op">=</span> (np.dot(n,P) <span class="op">+</span> <span class="dv">4</span>) <span class="op">/</span> np.sqrt(<span class="dv">2</span><span class="op">**</span><span class="dv">2</span><span class="op">+</span><span class="dv">1</span><span class="op">**</span><span class="dv">2</span><span class="op">+</span>(<span class="op">-</span><span class="dv">2</span>)<span class="op">**</span><span class="dv">2</span>)
<span class="bu">print</span> (d)</code></pre></div>
<pre><code>1.3333333333333333</code></pre>
<p>Aynı sonuca eriştik.</p>
<p>Üç Nokta ile Düzlem Formülü Bulmak</p>
<p>Üç boyutta üç nokta bir düzlem tanımlamak için yeterlidir. Bu noktaları kullanarak <span class="math inline">\(P\)</span>, <span class="math inline">\(Q\)</span>, <span class="math inline">\(R\)</span> diyelim, iki tane vektör oluştururuz. Noktalar düzlem üzerinde olduğu için onları kullanarak hesaplanan vektörler de aynı düzlem üzerinde olmalıdır. Vektörler <span class="math inline">\(a = P-Q\)</span> ve <span class="math inline">\(b = P-R\)</span> ile hesaplanır.</p>
<p>Örnek olarak <span class="math inline">\(P = (2,1,4)\)</span>, <span class="math inline">\(Q = (4,-2,7)\)</span>, <span class="math inline">\(R = (5,3,-2)\)</span> kullanalım,</p>
<p><span class="math display">\[
a = PQ = (4-2, -2-1, 7-4) = (2,-3,3)
\]</span></p>
<p><span class="math display">\[
b = PR = (5-2, 3-1, -2-4) = (3,2,-6)
\]</span></p>
<p>Bu vektörleri bulduktan sonra düzlemin normal vektörünü bulmak için çapraz çarpım yeterli,</p>
<div class="sourceCode"><pre class="sourceCode python"><code class="sourceCode python">n <span class="op">=</span> np.cross( np.array([<span class="dv">2</span>,<span class="op">-</span><span class="dv">3</span>,<span class="dv">3</span>]), np.array([<span class="dv">3</span>,<span class="dv">2</span>,<span class="op">-</span><span class="dv">6</span>])  )
<span class="bu">print</span> (n)</code></pre></div>
<pre><code>[12 21 13]</code></pre>
<div class="figure">
<img src="4_8.jpg" />

</div>
<p>Şimdi sıra düzlem formülünü bulmaya geldi. Bu formül için düzlem üzerinde bir nokta ve normal vektör yeterli. Eğer düzlem noktasını <span class="math inline">\(x_0,y_0,z_0\)</span> olarak alırsak, bu başlangıç noktasından düzlem üzerindeki herhangi bir noktaya, <span class="math inline">\(x,y,z\)</span> diyelim, giden vektör normal vektöre dik olmalıdır, yani bu iki vektörün noktasal çarpımı sıfır olmalıdır.</p>
<div class="figure">
<img src="4_7.jpg" />

</div>
<p>Üstteki resimde bu mümkün vektörler görülüyor, düzlem üzerindeki herhangi bir <span class="math inline">\(x,y,z\)</span> noktası görülen kırmızı vektörlerden birini ortaya çıkartabilir.</p>
<p>Cebirsel olarak şunu söylüyoruz, <span class="math inline">\(n = (n_1,n_2,n_3)\)</span> olacak şekilde,</p>
<p><span class="math display">\[
n_1 (x - x_0) + n_2 (y-y_0) + n_3 (z-z_0) = 0
\]</span></p>
<p>Bu formülü açınca doğal olarak düzlem cebirsel formunda eşitliğin sağında olan bir <span class="math inline">\(d\)</span> elde edeceğiz, ve bu değeri <span class="math inline">\(c_1 x + c_2 y + c_3 z = d\)</span>, ya da <span class="math inline">\(\vec{c} \cdot [x,y,z] = d\)</span> formundaki düzlem formülü için kullanabileceğiz.</p>
<p>Neyse üstteki hesabı yapalım, <span class="math inline">\(x_0,y_0,z_0\)</span> için <span class="math inline">\(P\)</span> noktasını kullanabiliriz,</p>
<p><span class="math display">\[
12(x-2) + 21(y-1) + 13(z-4) = 0
\]</span></p>
<p>Burada parantez açılımını yapıp sabitleri toplarız, ve <span class="math inline">\(d\)</span> yi bulabiliriz, fakat aslında üstte gizli bir vektör işlemi var, <span class="math inline">\(d\)</span> değerine şu şekilde de erişilebilir,</p>
<p><span class="math display">\[
d = \vec{n} \cdot P = [12,21,13] \cdot [2,1,4]
\]</span></p>
<div class="sourceCode"><pre class="sourceCode python"><code class="sourceCode python">d <span class="op">=</span> np.dot( np.array([<span class="dv">12</span>,<span class="dv">21</span>,<span class="dv">13</span>]), np.array([<span class="dv">2</span>,<span class="dv">1</span>,<span class="dv">4</span>]))
<span class="bu">print</span> (<span class="st">&#39;d =&#39;</span>,d)</code></pre></div>
<pre><code>d = 97</code></pre>
<p>Geri kalan değişken katsayıları da üstteki açılımdan belli oldu, ama o formülü de vektörel formda zaten biliyoruz, <span class="math inline">\(\vec{n} \cdot [\begin{array}{ccc} x&amp;y&amp;z \end{array}] = d\)</span>. Değerleri yerine koyarak <span class="math inline">\([\begin{array}{ccc} 12&amp;21&amp;13 \end{array}] \cdot [\begin{array}{ccc} x&amp;y&amp;z \end{array}] = 97\)</span>.<br />
Açılmış formda <span class="math inline">\(12x + 21y + 13x = 97\)</span>.</p>
<p>Çizgi Parçasına Noktanın En Yakın Mesafesi</p>
<p>Elimizde verili iki nokta arasında tanımlı çizgi parçası var. Herhangi bir noktanın bu parçaya en yakın mesafesi nedir? Ayrıca o noktadan parçaya bir düz çizgi çekilse kesişimin olduğu nokta nerededir?</p>
<p>Şu metota bakalım [5]. Çizgiyi <span class="math inline">\(\vec{z} = \vec{a} + t \vec{b}\)</span> olarak tanımlayabiliriz. O zaman bu çizgi ile bir diğer nokta <span class="math inline">\(\vec{x}\)</span> arasındaki mesafe <span class="math inline">\(\vec{x} - \vec{z}\)</span> vektörünün uzunluğudur, yani</p>
<p><span class="math display">\[
\vert\vert \vec{x} - (\vec{a} + t&#39; \vec{b}) \vert\vert
\]</span></p>
<p>olarak tanımlanabilir, ki burada <span class="math inline">\(t&#39;\)</span> özel bir <span class="math inline">\(t\)</span> değeri oluyor. Bu değer öyle bir <span class="math inline">\(t\)</span> değeri ki o noktaya kadar gelen <span class="math inline">\(\vec{z}\)</span>'nin bolumu <span class="math inline">\(\vec{x}\)</span>'e dik. Bu noktayı ve ardından çizgiye olan (dik) mesafeyi nasıl buluruz?</p>
<p>Şimdi üstteki çizgi formülünde kesişim anına kadar olan bölümdeki, <span class="math inline">\(t&#39;\)</span>'ye tekabül eden kısma <span class="math inline">\(\vec{r}\)</span> diyelim, ve onu</p>
<p><span class="math display">\[
\vec{r} = \vec{a} + t&#39; \vec{b}
\]</span></p>
<p>olarak gösterelim. İstediğimiz <span class="math inline">\(||\vec{r}-\vec{x}||\)</span> uzunluğunu bulmak. <span class="math inline">\(t&#39;\)</span> değerinde aradaki vektör <span class="math inline">\(\vec{b}\)</span>'ye dik olduğuna göre</p>
<p><span class="math display">\[
(\vec{x} - \vec{r}) \cdot \vec{b} = 0
\]</span></p>
<p><span class="math inline">\(\vec{r}\)</span> formülünü açalım,</p>
<p><span class="math display">\[
= (\vec{x} - \vec{a} - t&#39; \vec{b}) \cdot \vec{b} = 0
\]</span></p>
<p><span class="math display">\[
= \vec{x}\cdot\vec{b} - \vec{a}\cdot\vec{b} - t&#39;||b||^2 = 0
\]</span></p>
<p><span class="math display">\[
t&#39; = \frac{\vec{x}\cdot\vec{b} - \vec{a}\cdot\vec{b}}{||b||^2}
\]</span></p>
<p>Örnek</p>
<p><span class="math inline">\(&lt; 2,2 &gt;\)</span> ve <span class="math inline">\(&lt; 5,5 &gt;\)</span> noktaları noktalarından geçen çizgiye <span class="math inline">\(&lt; 4,1 &gt;\)</span> noktasının uzaklığı nedir? Kesişim nerede olur?</p>
<div class="sourceCode"><pre class="sourceCode python"><code class="sourceCode python"><span class="kw">def</span> dist(x1,y1,x2,y2,px,py):
    a <span class="op">=</span> np.array([[x1,y1]]).T
    b <span class="op">=</span> np.array([[x2,y2]]).T
    x <span class="op">=</span> np.array([[px,py]]).T
    tp <span class="op">=</span> (np.dot(x.T, b) <span class="op">-</span> np.dot(a.T, b)) <span class="op">/</span> np.dot(b.T, b)
    tp <span class="op">=</span> tp[<span class="dv">0</span>][<span class="dv">0</span>]
    tmp <span class="op">=</span> x <span class="op">-</span> (a <span class="op">+</span> tp<span class="op">*</span>b)
    d <span class="op">=</span> np.sqrt(np.dot(tmp.T,tmp)[<span class="dv">0</span>][<span class="dv">0</span>])
    <span class="cf">return</span> d, a<span class="op">+</span>tp<span class="op">*</span>b

x1,y1<span class="op">=</span><span class="fl">2.</span>,<span class="fl">2.</span>
x2,y2<span class="op">=</span><span class="fl">5.</span>,<span class="fl">5.</span>
px,py<span class="op">=</span><span class="fl">4.</span>,<span class="fl">1.</span>

d, inters <span class="op">=</span> dist(x1,y1, x2,y2, px,py)
<span class="bu">print</span> (d)
<span class="bu">print</span> (inters)</code></pre></div>
<pre><code>2.1213203435596424
[[2.5]
 [2.5]]</code></pre>
<p>Not: Üstteki metot 2, 3 üzeri boyutlar için de işleyecektir.</p>
<p>Kaynaklar</p>
<p>[1] Math Insight, <em>Distance from point to plane</em>, <a href="https://mathinsight.org/distance_point_plane" class="uri">https://mathinsight.org/distance_point_plane</a></p>
</body>
</html>
