<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Ders 29</title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
</head>
<body>
<div id="header">
</div>
<h1 id="ders-29">Ders 29</h1>
<p>Uzaklaşım Teorisi bize kapalı bir alandaki vektör alanının akışını (flux) hesaplama imkanı veriyor,</p>
<div class="figure">
<img src="calc_multi_29_02.jpg" />

</div>
<p>Formülün sol tarafında yüzey üzerinden bir entegral var, UT ile onu <span class="math inline">\(\vec{F}\)</span> uzaklaşımını üzerinden üçlü entegrale çevirebiliyoruz,</p>
<p><span class="math display">\[
\int \int_S \vec{F} \mathrm{d} \vec{S} =
\int \int \int_D \mathrm{div} \vec{F} \mathrm{d} V
\]</span></p>
<p>Mesela eger <span class="math inline">\(\vec{F}\)</span> bilesenleri <span class="math inline">\(P,Q,R\)</span> ise,</p>
<p><span class="math display">\[
\int \int_S &lt; P,Q,R &gt; \vec{n} \mathrm{d} S = \int \int \int_D \left( P_x + Q_y + R_z \right) \mathrm{d} V
\]</span></p>
<p>Peki Uzaklaşım Teorisinin fiziksel anlamı nedir?</p>
<p>Fiziksel olarak <span class="math inline">\(\mathrm{div}(\vec{F})\)</span> kaynak üretilis oranı olarak görülebilir, ya da birim hacimde üretilen akış.</p>
<p>Örnek olarak sıkıştırılamayan bir sıvıyı düşünelim, mesela şu. Suyun sabitlenmiş bir kütlesi her zaman aynı hacmi kaplar. Gazlar sıkıştırılabilir, onlar farklıdır. O zaman önümüzde bir sıkıştırılamayan akış (incopressible flow) problemi varsa, ve verili bir kütle her zaman aynı hacmi kaplıyorsa, ve elimizde bir <span class="math inline">\(\vec{F}\)</span> hızı var ise (şu durumunda vektör alanı her noktadaki akış hızı olarak kabul edilebilir) o zaman Uzaklaşım Teorisi şunu söylüyor, belli bir hacimdeki <span class="math inline">\(\vec{F}\)</span> uzaklaşımlarını topla, <span class="math inline">\(\int \int \int_D \mathrm{div} \vec{F} \mathrm{d} V\)</span>, bu sayı yüzeyin akışına eşit olacaktır, <span class="math inline">\(\int \int_S \vec{F} \cdot \vec{n} \mathrm{d} S\)</span>. Akış birim zamanda <span class="math inline">\(D\)</span> bölgesini terkeden sıvı miktarı, tabi terkeden derken giren eksi çıkan, akışın ölçtüğü bu ikisinin farkı.</p>
<p>Bölge bağlamında uzaklaşımın hesapladığı <span class="math inline">\(D\)</span> bölgesi içindeki tüm kaynakların eksi alıcıların (sink) ürettiği / tükettiği birim hacimdeki sıvı, bunları tüm hacim için entegre edince toplam üretilen sıvı ortaya çıkar, bu üretim sıkıştırılamayan sıvı için tabii ki yüzeyden geçip dışarı çıkacaktır, yüzey entegralinin de ölçtüğü budur.</p>
<p>Uzaklaşım Teorisi çok bariz bir şeyi belirtiyor demek ki, sınırdan geçen her kütle bir yerden geliyor olmalı.</p>
<p>Teorinin ispatına gelelim. Bu ispatın daha kolay versiyonunu yapacağım şimdi, tüm eşitlik yerine</p>
<p><span class="math display">\[
\int \int_S &lt; 0,0,R &gt; \cdot \hat{n} \mathrm{d} S =
\int \int \int_D R_z \mathrm{d} V
\qquad (1)
\]</span></p>
<p>eşitliğinin ispatını yapacağım. Buradan hareketle daha genel eşitliği ispatlamak kolay, aynı ispatı sadece <span class="math inline">\(x\)</span>, sadece <span class="math inline">\(y\)</span> bileşeni olan vektör alanları için tekrarlarım, ve tüm bunları toplayınca ana eşitliği elde etmiş olurum.</p>
<p>İkinci bir basitleştirme yapalım, çünkü ispatı hala herhangi bir yüzey için yapabileceğimden emin değilim. Dikey, basit bir yüzey kullanacağım, öyle ki bu yüzey üzerinden entegralde <span class="math inline">\(z\)</span> değişkenin sınırlarını kolay halledebileyim.</p>
<div class="figure">
<img src="calc_multi_29_01.png" />

</div>
<p>Bir üst yüzey var bir alt var, aralarında kalan yüzey dikey. Burada kullandığım kavram, dikey basit bölge (vertically simple region) iki yüzey arasındaki bölge.</p>
<p>Başlayalım, üstteki formülün sağ ta rafındaki entegrali hesaplayalım. Bu hesaptan bir sayı çıkmayacak tabii ki çünkü pek çok şeyi tanımsız bıraktık, ama en azından bazı basitleştirmeler yapabiliriz, mesela bir ölçüde <span class="math inline">\(z\)</span> üzerinden entegral alabilirim.</p>
<p><span class="math display">\[
\iiint_D R_z \mathrm{d} V = \iint \int_?^? R_z \mathrm{d} z \mathrm{d} x \mathrm{d} y
\]</span></p>
<p><span class="math inline">\(z\)</span>'nin sınırları nedir? Hatırlarsak üçlü entegralde <span class="math inline">\(z\)</span> üzerinden entegral alırken ise <span class="math inline">\(x,y\)</span> değişkenlerini sabitleyerek başlıyorduk, ve o sabitlenen <span class="math inline">\(x,y\)</span>'den yukarı çıkıp bir dikey kesite bakıyorduk ve sınırların nereye geldiğini not ediyorduk. Üstteki bölge için bu altta <span class="math inline">\(z_1\)</span>, üstte <span class="math inline">\(z_2\)</span>.</p>
<p><span class="math display">\[
= \iint \int_{z_1}^{z_2} R_z \mathrm{d} z \mathrm{d} x \mathrm{d} y
\]</span></p>
<p>Şimdi tüm mümkün <span class="math inline">\(x,y\)</span> için entegralin geri kalanını hesaplamak istiyorum, bu üstteki dikey bölgenin gölgesindeki alan <span class="math inline">\(U\)</span> içinde olacak,</p>
<p><span class="math display">\[
= \iint_U \left( \int_{z_1(x,y)}^{z_2(x,y)} R_z \mathrm{d} z  \right) \mathrm{d} x \mathrm{d} y  
\]</span></p>
<p>Üstteki entegrali hesaplamayı düşünürsek, en içteki entegral fazla kötü durmuyor aslında, <span class="math inline">\(R\)</span>'nin <span class="math inline">\(z\)</span>'ye göre türevi var, sonra <span class="math inline">\(z\)</span> üzerinden entegral alınıyor. Bu bize <span class="math inline">\(R\)</span>'yi geri vermez mi? Evet. O zaman</p>
<p><span class="math display">\[
\iiint_D R_z \mathrm{d} V = \iint_U \bigg[ R(x,y,z_2(x,y)) - R(x,y,z_1(x,y))  \bigg]
\mathrm{d} x \mathrm{d} y
\qquad (2)
\]</span></p>
<p>Elde net formül olmadan daha fazla ilerleyemem, şimdi çift entegrale dönüyorum. Bu entegralde <span class="math inline">\(S\)</span> var, ve <span class="math inline">\(S\)</span> alt, üst ve yan yüzeylerden oluşan kapalı bölge.</p>
<p><span class="math display">\[
\int \oint_{S = \textrm{alt+üst+kenarlar}} &lt; 0,0,R &gt; \cdot \hat{n} \mathrm{d} S =
\iint_{\textrm{üst}} + \iint_{\textrm{alt}} + \iint_{\textrm{kenarlar}} 
\]</span></p>
<p>Üst yüzey ile başlayalım. Akış entegralindeki <span class="math inline">\(\hat{n} \mathrm{d} S\)</span>'i o yüzey için hazırlamak lazım. İyi haber üst, alt yüzeyin <span class="math inline">\(x,y\)</span> üzerinden bir <span class="math inline">\(z\)</span> formülü var, ve bu tür formül olunca <span class="math inline">\(\hat{n} \mathrm{d} S\)</span>'i nasıl hesaplayacağımızı biliyoruz, mesela <span class="math inline">\(z=z_2(x,y)\)</span> için,</p>
<p><span class="math display">\[
\hat{n} \mathrm{d} S =
&lt; -\frac{\partial z_2}{\partial x},
-\frac{\partial z_2}{\partial y},
1 &gt;
\mathrm{d} x \mathrm{d} y
\]</span></p>
<p>Tabii üstteki <span class="math inline">\(z_2\)</span> üzerinden kısmi türevleri de hesaplayamıyoruz ama iki üstteki formülde <span class="math inline">\(&lt; 0,0,R &gt;\)</span> ile bir noktasal çarpım var, <span class="math inline">\(z_2\)</span> türevi içeren ilk iki terim yokolacak, geriye 1 ile çarpılan <span class="math inline">\(R\)</span> kalacak,</p>
<p><span class="math display">\[
&lt; 0,0,R &gt; \cdot \hat{n} \mathrm{d} S = R \mathrm{d} x \mathrm{d} y
\]</span></p>
<p>Bu demektir ki</p>
<p><span class="math display">\[
\iint_{\textrm{üst}} &lt; 0,0,R &gt; \cdot \hat{n} \mathrm{d} S =
\iint_{\textrm{üst}} R \mathrm{d} x \mathrm{d} y
\]</span></p>
<p>olur. <span class="math inline">\(z\)</span> için üst kısımdeki <span class="math inline">\(z_2\)</span> formülünü kullanırız,</p>
<p><span class="math display">\[
= \int \int_U R(x,y,z_2(x,y)) \mathrm{d} x \mathrm{d} y
\]</span></p>
<p>ve <span class="math inline">\(z,y\)</span> değişken sınırları için, bölgem tam <span class="math inline">\(U\)</span> üzerinde duruyor o zaman sınırları <span class="math inline">\(U\)</span> belirler.</p>
<p>Alt kısım için aynı yöntem, <span class="math inline">\(z = z_1(x,y)\)</span> formülünü kullanıyoruz, ilk başta alttakini yazabilirdik,</p>
<p><span class="math display">\[
\hat{n} \mathrm{d} S =
&lt; -\frac{\partial z_1}{\partial x},
-\frac{\partial z_1}{\partial y},
1 &gt;
\mathrm{d} x \mathrm{d} y
\]</span></p>
<p>Yanlız bir noktaya dikkat, işaret yönü (orientatıon) önemli. Uzaklaşım Teorisi'ni tanımlarken normal vektörlerin tanımladığımız bölgelerden dışarı doğru işaret etmesi gerektiğini söylemiştik. Bu durumda alt bölgede <span class="math inline">\(\hat{n}\)</span> aşağı doğru işaret eder. Bu sebeple üstteki vektörü ters donduruyoruz,</p>
<p><span class="math display">\[
\hat{n} \mathrm{d} S =
&lt;\frac{\partial z_1}{\partial x},
\frac{\partial z_1}{\partial y},
-1 &gt;
\mathrm{d} x \mathrm{d} y
\]</span></p>
<p>Devam ediyoruz, önceki noktasal çarpımı tekrarlayalım,</p>
<p><span class="math display">\[
&lt; 0,0,R &gt; \cdot \hat{n} \mathrm{d} S = -R \mathrm{d} x \mathrm{d} y
\]</span></p>
<p>Entegre ediyoruz,</p>
<p><span class="math display">\[
\int \int_U -R (x,y,z_1(x,y)) \mathrm{d} x \mathrm{d} y
\]</span></p>
<p>Şimdi sıra bölge kenarlarına geldi. Fakat kenarların <span class="math inline">\(z\)</span> eksenine paralel, yukarı doğru dimdik olduğunu söylemiştik, o zaman bu kenarlardan akış olamaz, demek ki kenar bölgeler için hesaba gerek yok. Zaten baştaki problem tanımı (1)'de bu sebeple tanımı basit tutmuştum, vektör alanını $&lt; 0,0,R &gt; $, sadece <span class="math inline">\(z\)</span> bileşenini içerek şekilde tanımlamıştım ki şimdi bu ek hesaptan kurtulabileyim.</p>
<p>Sonuc</p>
<p>(2)'de <span class="math inline">\(\iiint_D R_z \mathrm{d} V\)</span> için bir formül elde etmiştik. Eğer akışı üst ve alt bölgeler için toplarsam aynı sonuca eriseceğim.</p>
<p><span class="math display">\[
\iiint_D R_z \mathrm{d} V = \int \oint_{\textrm{üst+alt+kenarlar}} &lt; 0,0,R &gt;
\cdot \hat{n} \mathrm{d} S
\]</span></p>
<p>İspatın bu kısmını tamamlamış olduk. Fakat ustteki sadece dikey, basit bolgeler icindir. Eger elimizde dikeysel basit bir bolge yok ise, o bolgeye dikeysel basit bolgelere bolebilirim, ve her parca uzerinde ustteki ispati tekrarlarim.</p>
<p>Mesela bir simit şekli üzerinden entegre etmek istiyorum, bu basit bir bölge değil, ortasında bir delik var. Simiti dört parçaya bölebilirim,</p>
<div class="figure">
<img src="calc_multi_29_03.jpg" />

</div>
<p>Tüm bu parçaların net bir üst ve alt sınırı var, kesintisiz şekilde birinden diğerine gitmek mümkün (ortada delik olduğu durumda bu mümkün değildi, bir içeride bir dışarıda olunacaktı, entegral sınırları yanlış şeyi hesaplayacaktı). Yeni birkaç yüzey tanımlamış olduk bu arada, resimde kırmızı renkli elips yüzeyleri, fakat bu yüzeyler bizim için önemli değil çünkü baktığımız şart sadece dikey duruma bakıyor, yana bakan yüzeyde ne olduğu ile ilgilenmiyoruz, orada akış sıfır demiştik, orası iptal.</p>
<p>Yayınım</p>
<p>Denklemler ile formüller arasındaki bağlantıyı daha iyi anlayabilmek için Yayınım (Diffusion) Denklemine bakalım. Bu denklem (hareket etmeyen) bir sıvıya eklenen bir dış maddenin sıvıda nasıl yayıldığını formülize eder, mesela havada dumanın yayılması, ya da şu içinde mürekkebin yayılması. Yayınım denklemi bir kısmı diferansiyel denklemdir, bilinmeyen <span class="math inline">\(u\)</span> değişkeni, bir noktadaki dış madde konsantrasyonu bu, üç boyuttaki nokta <span class="math inline">\(x,y,z\)</span> için, muhakkak zaman da bir faktör, <span class="math inline">\(t\)</span> var, o zaman <span class="math inline">\(u(x,y,z,t)\)</span>.</p>
<p>Yayınım formülü bize <span class="math inline">\(u\)</span>'nun <span class="math inline">\(t\)</span>'ye göre türevini verecek, belli bir noktadaki konsantrasyonun zamana göre değişimini formülize edecek ve bu değişimi konsantrasyonun uzaysal değişimine bağlayacak, <span class="math inline">\(\frac{\partial u}{\partial t}\)</span> ile <span class="math inline">\(\frac{\partial u}{\partial x}\)</span>, <span class="math inline">\(\frac{\partial u}{\partial y}\)</span>, <span class="math inline">\(\frac{\partial u}{\partial z}\)</span> arasında bir ilişki göreceğiz.</p>
<p><span class="math display">\[
\frac{\partial u}{\partial t} =
k \nabla^2 u =
k \nabla \cdot \nabla u
\]</span></p>
<p>Değişenler bağlamında açarsak,</p>
<p><span class="math display">\[
\frac{\partial u}{\partial t} = k \left(
\frac{\partial u^2}{\partial x^2} +
\frac{\partial u^2}{\partial y^2} +
\frac{\partial u^2}{\partial z^2}
\right)
\]</span></p>
<p>Üstteki denklem bu arada Isı Denklemi (Heat Equation) olarak ta bilinir, çünkü bir dış maddenin sıvı içinde yayınımı işinin bir madde içinde yayılması ile benzer mantığı takip eder. Isı Denklemi için <span class="math inline">\(u\)</span> sıcaklık seviyesi olur.</p>
<p>Yayınıma dönersek, onun açıklaması nedir? Önceden gördüğümüz kavramları düşünelim, elimizde bir vektör alanı olmalı. Eğer havadaki dumanın yayınımına bakıyorsam, <span class="math inline">\(\vec{F}\)</span>'yi belli bir noktadaki duman akışı olarak görebilirim, <span class="math inline">\(x,y,z\)</span>'deki bir vektör olacak bu, ve bana dumanın hangi yönde ne hızda aktığını söyleyecek.</p>
<p>Akışın hızını kontrol eden faktör nedir? Bu faktör bölgeler arasındaki duman yoğunluk farkıdır, duman çok olan yerden az olan yere gitmeye meyilli olacaktır. Hem fiziksel hem de kabaca biraz zihinsel egzersiz bize bunu söyler. Duman yüksek konsantrasyonlu bölgelerden düşük konsantrasyonlu bölgelere akacaktır. Konsantrasyon <span class="math inline">\(u\)</span> demiştik, demek ki gidişat, akış <span class="math inline">\(u\)</span>'nun en hızlı azaldığı yöne doğru olmalı. &quot;En hızlı azalmak'' ne demek? Gradyanın negatifi. O zaman <span class="math inline">\(\vec{F}\)</span> gidişatı <span class="math inline">\(-\nabla u\)</span> yönünde olmalı, aradaki bağlantıyı direk orantısal olarak kurabiliriz, bir sabit üzerinden mesela,</p>
<p><span class="math display">\[
\vec{F} = -k \nabla u
\qquad (3)
\]</span></p>
<p>Bir diğer ilişki değişimin nasıl halledileceği, eğer konsantrasyon farkı sebebiyle akış varsa, bu akış sonrasında sistem nasıl etkilenir? Akış çıktığı yerdeki konstrasyonu azaltacaktır, vardığı yerdeki konstrasyonu arttıracaktır. Bu durumu <span class="math inline">\(\vec{F}\)</span> ile <span class="math inline">\(\frac{\partial u}{\partial t}\)</span> arasındaki bir bağlantıyla temsil etmek gerekir. Uzaklaşım Teorisi burada devreye girecek.</p>
<p>Yine <span class="math inline">\(D\)</span> bölgesi ve onun etrafındaki <span class="math inline">\(S\)</span> yüzeyini düşünürsek ve önümüzdeki problem için</p>
<p><span class="math display">\[
\int \int_S \vec{F} \cdot \vec{n} \mathrm{d} S
\]</span></p>
<p>formülü birim zamanda <span class="math inline">\(S\)</span> yüzeyinden geçen duman miktarını hesaplayabilir. Bu akışı nasıl hesaplanır? Uzaklaşım Teorisi tam da bunu söylüyor zaten, <span class="math inline">\(D\)</span> içine bakıyorum, oradaki değişimin ne kadar olduğunu hesaplıyorum, bu hesap, sınırdan akan miktar yani üstteki formül ile aynı olmalıdır.</p>
<p><span class="math display">\[
- \frac{\mathrm{d} }{\mathrm{d} t} \left(
\int \int \int_D u \mathrm{d} V
\right)
\]</span></p>
<p>Eksi işareti koyuldu çünkü çift entegralli akış yüzey dışına gidişatı pozitif kabul ediyor, o zaman bölge içindeki değişimi eksi yapmam gerekir, bu birim zamanda kaybettiğimiz dumanı bize verir.</p>
<p>Üstteki formül fiziksel duruma bakılarak ortaya çıkartıldı, fakat iki üstteki formülün eşit olduğu başka bir şey daha var, Uzaklaşım Teorisini kullanırsak,</p>
<p><span class="math display">\[
\int \int \int_D \mathrm{div} \vec{F} \mathrm{d} V =
\int \int_S \vec{F} \cdot \vec{n} \mathrm{d} S
\]</span></p>
<p>eşitliği de doğru olmalıdır değil mi? O zaman şu ifade de doğrudur,</p>
<p><span class="math display">\[
\int \int \int_D \mathrm{div} \vec{F} \mathrm{d} V =
- \frac{\mathrm{d} }{\mathrm{d} t} \left( \int \int \int_D u \mathrm{d} V \right)
\]</span></p>
<p>Şimdi eşitliğin sağındaki zaman türevine bir daha bakalım, üçlü entegralde bir <span class="math inline">\(x,y,z\)</span> bazlı fonksiyonu entegre ediyorum, sonra o sonucun <span class="math inline">\(t\)</span>'ye göre türevini alıyorum. Matematiksel olarak o işlem sırasını değiştirmek mümkündür, yani parantez içinde toplam duman miktarını hesaplayıp sonra zamansal bazlı nasıl değiştiğini bulmak yerine, duman toplamının farklı bileşenlerinin ayrı ayrı zamansal değişimini toplamak ta aynı sonucu verir. Bileşenler muhakkak <span class="math inline">\(x,y,z\)</span> bazlı olan bileşenler. O zaman zaman türevini entegral içine çekebiliriz,</p>
<p><span class="math display">\[
\int \int \int_D \mathrm{div} \vec{F} \mathrm{d} V =
- \int \int \int_D \frac{\partial u}{\partial t} \mathrm{d} V 
\]</span></p>
<p>Türevi entegral içine alabilmeyi entegral yerine toplamlar bağlamında düşünürsek belki daha açık olur, <span class="math inline">\(\frac{\mathrm{d}}{\mathrm{d} t} \sum ...\)</span> ifadesi var, ve temel Calculus'tan biliyoruz ki <span class="math inline">\(\sum \frac{\mathrm{d}}{\mathrm{d} t} ..\)</span> cebiri de doğrudur, yani terimlerin toplamının türevi yerine terimlerin türevinin toplamı aynı şey.</p>
<p>Mantık zincirine devam edelim, üstteki eşitlik herhangi bir bölge için tanımlandı, aynı bölge eşitliğin iki tarafında var, entegral aynı, sonuç aynı, o zaman şu sonuca varabiliriz, entegral içindeki formül aynı olmalı.</p>
<p><span class="math display">\[
\mathrm{div} \vec{F}  = - \frac{\partial u}{\partial t}
\]</span></p>
<p>Eğer üstteki formülü (3) ile birleştirirsek yayınım denklemini elde ederiz.</p>
<p>
  <a href="..">Yukarı</a>
</p>
</body>
</html>
