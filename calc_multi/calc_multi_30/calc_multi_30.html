<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
  <title></title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="ders-30">Ders 30</h1>
<p>Çizgi Entegralleri (Line Integrals)</p>
<p>Diyelim ki bir vektör alanı <span class="math inline">\(F = P i + Qj + Rk\)</span> var, ve bu alan bir kuvvet alanını temsil ediyor olabilir. Aynı uzayda bir eğri <span class="math inline">\(C\)</span> var, ve bu alan içinde yapılan iş <span class="math inline">\(W = \int_C \vec{F} \cdot \mathrm{d} \vec{r}\)</span> ile hesaplanabilir. Bu tanıdık bir formülasyon tabii bir ek var, üçüncü kordinat <span class="math inline">\(z\)</span>. Sonsuz küçük <span class="math inline">\(\vec{r}\)</span>,</p>
<p><span class="math display">\[
\mathrm{d}\vec{r} = &lt; \mathrm{d} x, \mathrm{d} y, \mathrm{d} z &gt;
\]</span></p>
<p>olarak gösterilebilir, ve <span class="math inline">\(\vec{F}\)</span> ile noktasal çarpım yapınca tabii ki</p>
<p><span class="math display">\[
\int_C \vec{F} \cdot \mathrm{d} \vec{r} =
\int_C P \mathrm{d} x + Q \mathrm{d} y + R \mathrm{d} z
\]</span></p>
<p>sonucu elde edilir. Bu hala çizgisel entegral. Üstteki gerekli değerleri soktuktan sonra temiz bir formüle dönüşecek. Metot düzlemde gördüğümüz durumla aynı, eğriyi parametrize etmenin bir yolunu bulacağız, yani <span class="math inline">\(x,y,z\)</span> değişkenlerini tek bir değişken üzerinden göstereceğiz, sonra entegrasyonu o tek değişken bağlamında yapacağız.</p>
<p>Örnek</p>
<p><span class="math display">\[
\vec{F} = &lt; yz, xz, xy &gt;
\]</span></p>
<p><span class="math display">\[
C: x=t^3, y=t^2, z=t, 0 \le t \le 1
\]</span></p>
<p><span class="math inline">\(\mathrm{d}\vec{r}\)</span> elde etmek için <span class="math inline">\(C\)</span> öğelerinin <span class="math inline">\(t\)</span>'ye göre türevini alırız,</p>
<p><span class="math display">\[
\mathrm{d} x = 3t^2, \mathrm{d} y = 2t \mathrm{d} t, \mathrm{d} z = \mathrm{d} t
\]</span></p>
<p>Nihai entegral hesabı için</p>
<p><span class="math display">\[
\int_C \vec{F} \cdot \mathrm{d} \vec{r} =
\int_C yz \mathrm{d} x + xz \mathrm{d} y + xy \mathrm{d} z
\]</span></p>
<p>Biraz önce bulduğumuz <span class="math inline">\(\mathrm{d} x\)</span>, <span class="math inline">\(\mathrm{d} y\)</span>, <span class="math inline">\(\mathrm{d} z\)</span> değerlerini üste koyarsak,</p>
<p><span class="math display">\[
= \int_C t^3 3t^2 \mathrm{d} t + t^4 2t \mathrm{d} t + t^5 \mathrm{d} t
\]</span></p>
<p><span class="math display">\[
= \int_{0}^{1} 6 t^5 \mathrm{d} t = t^6 \big\vert_{0}^{1} = 1
\]</span></p>
<p>Yani klasik yaklaşımı daha yüksek boyutta uyguladık.</p>
<p>Eğer eğri geometrik bir tarif üzerinden verilmiş ise onu nasıl parametrize edeceğimize kendimizin karar vermesi lazım. Parametrize etmek için en iyi değişken nedir? Üstte gördüğümüz gibi bu parametre bir zamanımsı <span class="math inline">\(t\)</span> değişkeni olabilir, ya da, kordinatlardan biri olabilir, yani <span class="math inline">\(x,y,z\)</span> değişkenlerinden biri. Mesela üstteki örnekte <span class="math inline">\(z\)</span> de kullanabilirdim, o zaman eğri <span class="math inline">\(x=z^3\)</span>, <span class="math inline">\(y=z^2\)</span> olurdu (tabii ki <span class="math inline">\(z=z\)</span>). Açıları da kullanılabiliriz, üstteki örnekte değil ama eğer hareket bir çember, elips etrafında olsaydı bunu yapabilirdik.</p>
<p>Örnek</p>
<p>Aynı vektör alanı <span class="math inline">\(F\)</span> ama bu sefer <span class="math inline">\(C\)</span> alttaki gibi,</p>
<div class="figure">
<img src="calc_multi_30_01.jpg" />

</div>
<p>Nihai entegral üç parça halinde yapılmalı, <span class="math inline">\(\int_C = \int_{C_1} + \int_{C_2} + \int_{C_3}\)</span>.</p>
<p><span class="math inline">\(C_1,C_2\)</span> icin <span class="math inline">\(z=0\)</span> v <span class="math inline">\(\mathrm{d} z = 0\)</span> cunku bu egri <span class="math inline">\(xy\)</span> duzleminde, o zaman</p>
<p><span class="math display">\[
\int yz \mathrm{d} x + xz \mathrm{d} y + xy \mathrm{d} z = 0
\]</span></p>
<p><span class="math inline">\(C_3\)</span> icin <span class="math inline">\(x=1,y=1\)</span> ve <span class="math inline">\(\mathrm{d} x = 0, \mathrm{d} y = 0\)</span>.</p>
<p><span class="math display">\[
\int_{C_3} \vec{F} \cdot \mathrm{d} \vec{r} =
\int_{C_3} xy \mathrm{d} z = \int_{0}^{1} \mathrm{d} z = 1
\]</span></p>
<p>O zaman tüm entegral şöyle,</p>
<p><span class="math display">\[
\int_C = \int_{C_1} + \int_{C_2} + \int_{C_3} = 0 + 0 + 1 = 1
\]</span></p>
<p>Şimdi ilginç bir nokta, eğer aynı nihai noktaya farklı bir eğri üzerinden erişsek o eğri üzerinden hesaplanan çizgi entegrali aynı sonucu verir. Bu durum aslında <span class="math inline">\(F\)</span>'nin bir gradyan alanı, yani muhafazar olması ile alakalı. Eğer bir alan gradyan alanı ise, aynen basit türevlerde olduğu gibi, Calculus'un Temel Teorisi geçerlidir, türevin yol üzerindeki entegrali tümlenen fonksiyonun başlangıç ve bitiş arasındaki farkına eşittir,</p>
<p><span class="math display">\[
\int_C \nabla f \cdot \mathrm{d} \vec{r} = f(P_1) - f(P_2)
\]</span></p>
<p>Peki <span class="math inline">\(\vec{F} = &lt; yz, xz, xy &gt;\)</span> alanının bir gradyan alanı olduğundan emin miyiz? Evet çünkü bu alana gradyan alarak erişebileceğimizi biliyoruz, bir tahmin yaparsak mesela <span class="math inline">\(\vec{F} = \nabla (xyz)\)</span> ile. O zaman örneğimize dönersek çizgi entegralini sadece bitiş ve başlangıç noktalarını kullanarak hesaplayabiliriz, <span class="math inline">\(f(1,1,1) - f(0,0,0)\)</span>, <span class="math inline">\(1 - 0 = 1\)</span>.</p>
<p>Gradyan alan testi şöyle yapılabilir, mesela <span class="math inline">\(\vec{F} = &lt;P,Q,R&gt;\)</span> verilmiş, bu bir <span class="math inline">\(&lt;f_x, f_y, f_z&gt;\)</span> sonucu mu elde edilmiştir? Eğer öyleyse ikinci kısmı türeve bakarız, <span class="math inline">\(f_{xy} = f_{yx}\)</span> olmalı, <span class="math inline">\(f_{xz} = f_{zx}\)</span> olmalı, <span class="math inline">\(f_{yz} = f_{zy}\)</span> olmalı. Bu kısmi türev eşit olma durumu <em>aynı fonksiyonun</em> farklı şekillerde ikinci türevinin alınıyor olmasının doğal sonucu tabii ki. Biz bir probleme bakarken muhakkak aynı fonksiyonun birinci türevinden olup olmadığını bilmiyoruz, ama ikinci türevleri farklı kombinasyonlarda alıp birbirlerine eşit olup olmadığına baktığımızda durumu anlıyoruz. Eğer <span class="math inline">\(&lt; yz, xz, xy&gt;\)</span> verilmiş ise bu ilk öğe <span class="math inline">\(f_x\)</span> sonucu mu? Ekstra ikinci türevi <span class="math inline">\(f_{xy}\)</span> alıp, <span class="math inline">\(f_{yx}\)</span> ile karşılaştırıyoruz, bunu tüm diğerleri için yapınca kontrol tamamlanıyor.</p>
<p>(atlandı)</p>
<p>Dolam (Curl)</p>
<p>Üç boyutta iş hesabı için Green'in Teorisi'nin yerine geçen teori Stokes'un Teorisi (Stokes' Theorem). Ama önce dolam konusu ile başlayalım.</p>
<p>Aslında dolamın hesapladığı vektör alanınızın muhafazakar olmakta ne kadar başarısız olduğu. Eğer fiziksel hareketlilik bağlamında bakmak istiyorsak dolam alanımızın dönmeye olan meyilini ölçer. Formülsel olarak dolam,</p>
<p><span class="math display">\[
\mathrm{curl} \vec{F} = (R_y - Q_z) i + (P_z - R_x) j + (Q_x - P_y) k
\]</span></p>
<p>olarak gösterilir. Tabii görür görmez öğrencinin unuttuğu bir formül.. oldukca karışık çünkü.</p>
<p>Formülün yapısı, başladığı kavram nedir? Şudur, bir alanının muhafazakar olması için üstte gördüğümüz <span class="math inline">\(i,j,k\)</span> solundaki bölümlerin her birinin sıfır olması gerekiyor, yani <span class="math inline">\(\mathrm{curl} \vec{F} = 0\)</span> olması gerekiyor.</p>
<p>Üç boyuttaki dolamın iki boyuttakinden farkı iki boyutta elimizde bir skalar, tek sayı vardı, burada bir alan var. Yani bir alanın dolamı yeni bir alan verir, her noktada yeni bir vektör elde ederiz, sağ el kuralı bağlamında bu vektör dönüşten (ona oranlı) yukarı çıkan bir yönü gösterir.</p>
<p>Formülü hatırlama noktasına gelirsek, aslında iyi bir teknik (ve cebirsel olarak doğru) olan bir yöntem dolamı <span class="math inline">\(\nabla \times \vec{F}\)</span> olarak düşünmek. Yani <span class="math inline">\(F\)</span>'nin gradyanini alıyoruz, onu <span class="math inline">\(F\)</span> ile çapraz çarpınca elde edilen sonuç dolamdır.</p>
<p>Gradyan operatörü diğer kavramlarda da faydalı. Onu operatör olarak düşünüyoruz,</p>
<p><span class="math display">\[
\nabla = &lt; \frac{\partial }{\partial },
           \frac{\partial }{\partial },
           \frac{\partial }{\partial } &gt;
\]</span></p>
<p>Ters dönük üçgen, gradyan, ya da &quot;del'' operotoru. Onu bir skalar fonksiyon <span class="math inline">\(f\)</span>'ye uygularsak,</p>
<p><span class="math display">\[
\nabla f = &lt; \frac{\partial f}{\partial },
             \frac{\partial f}{\partial },
             \frac{\partial f}{\partial } &gt;
\]</span></p>
<p>Eğer del operatörü ardından bir alan üzerinde noktasal çarpım varsa, bu del ile elde edilen sonucun aynı alan ile noktasal çarpım yapılması anlamına gelir, ki bu uzaklaşım (divergence) kavramıdır.</p>
<p><span class="math display">\[
\nabla \cdot &lt; P,Q,R &gt; =
\frac{\partial P}{\partial x} +
\frac{\partial Q}{\partial y} +
\frac{\partial R}{\partial z}
\]</span></p>
<p>Dolamı üsttekine benzer ilginç bir notasyon ile gösteriyoruz,</p>
<p><span class="math display">\[
\nabla \times \vec{F} =
\det
\left[\begin{array}{ccc}
i &amp; j &amp; k \\
\frac{\partial }{\partial x} &amp; \frac{\partial }{\partial y} &amp; \frac{\partial }{\partial z} \\
P &amp; Q &amp; R
\end{array}\right]
\]</span></p>
<p>Boş olan kısmı türev işaretleri determinantı hesaplarken devreye girecek, her alt matrisi hesaplarken kısmı türev operatörü çaprazındaki hücreye uygulanır,</p>
<p><span class="math display">\[
\mathrm{curl} \vec{F} =
  \left(\frac{\partial R}{\partial y} - \frac{\partial Q}{\partial z}\right) i -
  \left(\frac{\partial R}{\partial x} - \frac{\partial P}{\partial z}\right) j +
  \left(\frac{\partial Q}{\partial x} - \frac{\partial P}{\partial y}\right) k   
\]</span></p>
<p>Dolam hesabı yapmak gerektiğinde hatırlayalım, bir üstteki koca formülü hatırlamaya gerek yok, iki üstteki yapıyı hatırlarsak onun açılımı direk üstteki sonuç olacaktır.</p>
<p>Bitirmeden önce, dolam hesabını gördük, onun geometrik yorumu ne olmalıdır? Şöyle fade edebiliriz, dolam bir hız alanının dönüşsel bileşenini hesaplar.</p>
<p>Egzersiz olarak <span class="math inline">\(z\)</span> ekseni etrafında açısal hız <span class="math inline">\(\omega\)</span> ile dönen bir sıvı hareketini düşünelim, hız alanı <span class="math inline">\(\vec{v} = &lt; -\omega y, \omega, 0 &gt;\)</span>. Bu alanın dolamını hesaplarsanız <span class="math inline">\(2 \omega k\)</span> sonucunu elde ederdiniz. Yani dolam hesabı ile dönüşün açısal hızını elde etmiş olduk (iki katı daha doğrusu ama bu fark etmiyor). Dolam dönüşün yönünü de gösteriyor, <span class="math inline">\(z\)</span> ekseni.</p>
<p>Daha çetrefil dönüşler olabilir muhakkak, bir kısım yer değişim olabilir mesala, onunla beraber dönüşsel hareket olabilir, dolam hesabı tüm bu çetrefil hareketi analiz edip içindeki dönüşün ne kadar olduğunu bize raporlayabilir.</p>
<p>Ekler</p>
<p>Dolam formülünü nasıl türetiriz? Bir vektör alanı <span class="math inline">\(F = [F_1,F_2,F_3]\)</span> için hesabı şu şekilde,</p>
<p><span class="math display">\[
\mathrm{curl} F = \left[\begin{array}{ccc} 
\dfrac{\partial F_3}{\partial y} - \dfrac{\partial F_2}{\partial z} &amp; 
\dfrac{\partial F_1}{\partial z} - \dfrac{\partial F_3}{\partial x} &amp; 
\dfrac{\partial F_2}{\partial x} - \dfrac{\partial F_1}{\partial y} 
\end{array}\right]
\qquad (2)
\]</span></p>
<p>Bu hesap, isminin çağrıştırabileceği üzere bir vektör alanının döndürme etkisini özetler. Mesela içinde dalgalar, akımlar olan bir sıvıya ufak bir küre attık. Bu küre o sıvının hareketlerine, yani <span class="math inline">\(F\)</span>'sine göre, belli bir şekilde dönmeye başlayabilir, bu dönüşü özetlemenin iyi bir yolu curl hesabıdır.</p>
<div class="figure">
<img src="calc_multi_70_div_curl_lap_06.png" />

</div>
<p>Çizgi entegrali yardıma yetişiyor. Üç tane eksen üzerinden, o eksenler etrafında ufak bir dönme yolunun yaptığı işi ayrı ayrı hesaplayabiliriz, ve sonucu aynı boyutta bir vektörün boyutları olarak kabul edebiliriz, ve vektörün gösterdiği yön etrafında sağ el kuralı dönüşün nasıl olduğunu tarif eder, vektörün büyüklüğü ise dönüşün hızını.</p>
<p>Hatırlarsak yapılan iş <span class="math inline">\(W = \int_{t=a}^{t=b} F \cdot T \mathrm{d} s\)</span> ile hesaplanır, <span class="math inline">\(T\)</span> ile <span class="math inline">\(F\)</span>'nin üzerinde gidilen eğrinin yansımasına bakıyoruz, <span class="math inline">\(\mathrm{d} s\)</span> bu eğrinin ufak bir parçası [2, sf. 1153]. Aynı işlem <span class="math inline">\(F \mathrm{d} \vec{r}\)</span> ile de gösterilebilir.</p>
<p>Devam edersek, şimdi diyelim ki <span class="math inline">\(F\)</span>'nin ufak bir dikdörtgen etrafında yaptığı dönüşsel işi, dolaşımını (circulation) hesaplayacağız. Sonra dikdörtgeni limite götürüp sonsuz küçültünce bir analitik sonuca erişmiş olacağız.</p>
<p>Bu hesabı her eksen için yapmak istiyoruz, önce <span class="math inline">\(z\)</span>'den başlayalım, dolaşım <span class="math inline">\(xy\)</span> düzleminde olacak [1, sf. 77].</p>
<p><img src="calc_multi_70_div_curl_lap_07.png" /> <img src="calc_multi_70_div_curl_lap_08.png" /></p>
<p>Önce <span class="math inline">\(C_B\)</span> parçasını hesaplayalım. Üst sağdaki resimde görülüyor, ortaki noktanın kordinat değeri <span class="math inline">\(x,y,z\)</span>, <span class="math inline">\(C_B\)</span> üzerinde <span class="math inline">\(F\)</span>'nin bileşeni <span class="math inline">\(F_x\)</span>, oradaki <span class="math inline">\(F_x\)</span> değeri <span class="math inline">\(F_x(x,y-\frac{\Delta y}{2}, z)\)</span>. Bu kuvveti <span class="math inline">\(C_B\)</span> boyunca katedilen yol <span class="math inline">\(\Delta x\)</span> ile çarpıyoruz,</p>
<p><span class="math display">\[
\int_{C_B} F \cdot T \mathrm{d} s =
\int_{C_B} F_x \mathrm{d} x \approx
F_x \left( x,y-\frac{\Delta y}{2}, z \right) \Delta x
\]</span></p>
<p><span class="math inline">\(C_T\)</span> icin</p>
<p><span class="math display">\[
\int_{C_T} F_x \mathrm{d} x \approx -F_x \left(x,y+\frac{\Delta y}{2}, z \right) \Delta x
\]</span></p>
<p>Yukarı ve aşağı gidişi hesaplamadık çünkü o yollar <span class="math inline">\(F_x\)</span>'e dik, yapılan iş sıfır. Üstteki sonuçları toplarsak,</p>
<p><span class="math display">\[
\int_{C_T+C_B} F \cdot T \mathrm{d} s  = - \left[
F_x \left( x,y+\frac{\Delta y}{2},z \right) -
F_x \left( x,y-\frac{\Delta y}{2},z \right)
\right] \Delta x
\]</span></p>
<p><span class="math display">\[
= - \dfrac{
\left[
  F_x \left( x,y+\dfrac{\Delta y}{2},z \right) -
  F_x \left( x,y-\dfrac{\Delta y}{2},z \right)
\right]  
}{\Delta y}
\Delta x \Delta y
\]</span></p>
<p><span class="math inline">\(\Delta x \Delta y\)</span> carpani tabii ki dikdortgenin alani. Onu sol tarafa alirsak,</p>
<p><span class="math display">\[
\frac{1}{\Delta S}\int_{C_T+C_B} F \cdot T \mathrm{d} s \approx
- \dfrac{
\left[
  F_x \left( x,y+\dfrac{\Delta y}{2},z \right) -
  F_x \left( x,y-\dfrac{\Delta y}{2},z \right)
\right]  
}{\Delta y}
\]</span></p>
<p>Benzer analizi dikdörtgenin sağ ve sol tarafına, <span class="math inline">\(C_L\)</span> ve <span class="math inline">\(C_R\)</span> için uygularsak,</p>
<p><span class="math display">\[
\frac{1}{\Delta S}\int_{C_L+C_R} F \cdot T \mathrm{d} s \approx
- \dfrac{
\left[
  F_y \left( x+\dfrac{\Delta x}{2},y,z \right) -
  F_y \left( x-\dfrac{\Delta x}{2},y,z \right)
\right]  
}{\Delta x}
\]</span></p>
<p>Son iki sonucu toplarız, <span class="math inline">\(\Delta S\)</span>'nin limitini alırız, böylece dikdörtgen <span class="math inline">\(x,y,z\)</span> noktasına sonsuz küçültülmüş olur, ki bu durumda <span class="math inline">\(\Delta x \to 9\)</span> ve <span class="math inline">\(\Delta y \to 0\)</span>, böylece nihai eriştiğimiz sonuç,</p>
<p><span class="math display">\[
\lim_{\Delta \to 0} \frac{1}{\Delta S} \oint F \cdot T \mathrm{d} s =
\frac{\partial F_y}{\partial x} - \frac{\partial F_x}{\partial y}
\]</span></p>
<p>Entegralde <span class="math inline">\(\int\)</span> yerine <span class="math inline">\(\oint\)</span> kullandık ki dolaşım hesabı olduğu daha iyi belli olsun.</p>
<p>Tabii bu tek eksen, <span class="math inline">\(z\)</span> ekseni etrafındaki dolaşım. Aynı işlemi diğer eksenlere de uygularsak,</p>
<p><img src="calc_multi_70_div_curl_lap_09.png" /> <img src="calc_multi_70_div_curl_lap_10.png" /></p>
<p>Tüm bu bileşenleri bir araya koyunca (2)'de gösterilen curl vektörüne ulaşmış oluyoruz, <span class="math inline">\(z\)</span> ekseni etrafındaki 3. öğe, üstteki soldaki 2. sağdaki 1. öğe,</p>
<p><span class="math display">\[
\mathrm{curl} F = \left[\begin{array}{ccc} 
\dfrac{\partial F_z}{\partial y} - \dfrac{\partial F_y}{\partial z} &amp; 
\dfrac{\partial F_x}{\partial z} - \dfrac{\partial F_z}{\partial x} &amp; 
\dfrac{\partial F_y}{\partial x} - \dfrac{\partial F_x}{\partial y} 
\end{array}\right]
\]</span></p>
<p><span class="math inline">\(F_1,F_2,F_3\)</span> yerine <span class="math inline">\(F_x,F_y,F_z\)</span> kullanmış olduk.</p>
<p>Kaynaklar</p>
<p>[1] Schey, <em>Div, Grad, Curl, All That, 4th Ed</em></p>
<p>[2] Thomas, <em>Thomas Calculus, 11th Ed</em></p>
</body>
</html>
