<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Ders 25</title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
</head>
<body>
<div id="header">
</div>
<h1 id="ders-25">Ders 25</h1>
<p>Geçtiğimiz birkaç haftada düzlemde çift entegral, düzlemde çizgi entegrali hesaplarını gördük. Artık bu dersten başlayarak benzer teknikleri göreceğiz, ama bu teknikleri 3 boyutlu uzayda göreceğiz. Yani uzayda üçlü entegral, uzayda akı (flux), uzayda iş (work), uzaklaşım (divergence), curl hesapları gibi. Bu yeni hesaplar aslında şimdiye kadar gördüklerimizin ek bir eksen eklenmiş hali, bazı farklılıklar var, ama kavramsal olarak aynı şeyler. O yüzden tavsiyem eğer düzlemde yapılan hesapları tam anlamadıysanız, geri dönüp bu konuları bir daha gözden geçirmeniz.</p>
<p>Üçlü Entegral (Triple Integral)</p>
<p>Eğer 3 boyutta size bir kütle verirsem,</p>
<div class="figure">
<img src="25_1.png" />

</div>
<p>bu alan üzerinden üçlü entegral alabilirim,</p>
<p><span class="math display">\[ \int \int \int _R f \mathrm{d} V \]</span></p>
<p><span class="math inline">\(V\)</span>, hacim (volume) anlamında, yani <span class="math inline">\(dV\)</span> ile <span class="math inline">\(R\)</span> kütlesinin içindeki sonsuz ufaklıktaki hacimleri düşünüyoruz, ve onları topluyoruz. <span class="math inline">\(dV\)</span> büyüklüğü, <span class="math inline">\(dx,dy,dz\)</span> sonsuz ufaklıklara tekabül eder, tabii sıralama her türlü şekilde olabilir.</p>
<p>Eğer ikili olarak özyineli entegralleri nasıl hazırlayacağımızı biliyorsak, üçlü entegraller de buna benziyor. İki önemli kavram var, biri entegrasyon alanı, diğeri entegre edilen fonksiyon. Fonksiyon tabii ki entegrasyon hesabını tamamlarken önemli, ama daha zor olan adım entegrali hazırlayabilmek. O yüzden bugün hazırlık aşamasına odaklanacağım, kullanacağım fonksiyonlar basit seyler olacaklar.</p>
<p>Örnek</p>
<p>Bölge</p>
<p><span class="math display">\[z = x^2 + y^2\]</span></p>
<p>ve</p>
<p><span class="math display">\[z = 4 - y^2 - x^2\]</span></p>
<p>arasındaki bölge. Diyelim ki bu bölgenin sadece hacmini hesaplamak istiyorum, yani <span class="math inline">\(f = 1\)</span> yeterli.</p>
<p><span class="math display">\[ \int \int \int 1 \mathrm{d} V \]</span></p>
<p>Hatırlarsak alan için çift entegrallerde <span class="math inline">\(1 \mathrm{d} A\)</span> kullanmıştık, benzer numara. Bu arada, evet, bu hesabı çift entegral olarak hayal edebiliriz, fakat buradaki amacımız üçlü entegrali kurmak. Grafiği çizelim, ilk <span class="math inline">\(z\)</span>,</p>
<div class="figure">
<img src="25_2.png" />

</div>
<p>Bu bize en favori paraboloidimizi veriyor, yandan parabol gibi gözüküyor tabii, ve en alt noktası orijinde. İkinci <span class="math inline">\(z\)</span> de bir paraboloid, ama açık noktası aşağı bakıyor, <span class="math inline">\(x=y=0\)</span> bize <span class="math inline">\(z=4\)</span> verir [hoca <span class="math inline">\(z=4\)</span> ekseninde bir işaret atıyor, ve oradan başlayarak ters parabol çiziyor],</p>
<div class="figure">
<img src="25_3.png" />

</div>
<p>İlgilendiğimiz alan her iki paraboloidin kesiştiği bölge [resimde dikey sarı renkli işaretlendi]. Peki bu bölgenin en geniş yatay dış sınırı neye benzer?</p>
<div class="figure">
<img src="25_4.png" />

</div>
<p>Bu sınır bir çember oluşturacaktır. Şimdi bu şeyin hacmini bulalım. Bu hesabı yapmak, basitleştirmek için pek çok yaklaşım kullanılabilir, üçlü entegrale bile gerek yok, fakat bunu özellikle yapmak istiyorum.</p>
<p>İlk önce bir entegrasyon sırası seçmek lazım. Ben ilk önce <span class="math inline">\(z\)</span> üzerinden entegre etmek istiyorum. Bunun sebebi verili bir <span class="math inline">\(x,y\)</span> için alt ve üst <span class="math inline">\(z\)</span> değerlerini çok çabuk bulabiliriz, <span class="math inline">\(x,y\)</span> düzleminde herhangi bir değer seçtiğimizi düşünelim, oradan yukarı dikey bir ışın fırlatıyoruz sanki ve bu işin kesişim alanına nereden giriyor nereden çıkıyor, bunu hemen bulabiliriz. Alt <span class="math inline">\(z\)</span> tabii ki birinci (çünkü kabın altı daha yakın) üst <span class="math inline">\(z\)</span> ikinci denklemden geliyor olacak. O zaman entegral</p>
<p><span class="math display">\[ 
\int \int \int .. \mathrm{d} z \mathrm{d} y \mathrm{d} x
\]</span></p>
<p>şeklinde, sınırları belirlersek,</p>
<p><span class="math display">\[ 
\int \int \int\limits_{x^2+y^2}^{4-x^2-y^2}  \mathrm{d} z \mathrm{d} y \mathrm{d} x
\]</span></p>
<p>İç entegralin sınırları görüldüğü gibi hem 2. hem 3. değişkene bağlı. Şimdi orta ve dış entegral sınırları için hangi <span class="math inline">\(x,y\)</span> değişkenleriyle ilgileniyorum, ona karar vermem lazım. Bu değişkenler kesişim şeklinin <span class="math inline">\(x,y\)</span> düşen &quot;gölgesi'' içinde olan değerler olmalıdır. O zaman kesişim bölgesinin <span class="math inline">\(x,y\)</span>'ye yansıtırsam, ortaya çıkan şekilde 2., 3. entegral sınırlarını bulabilirim.</p>
<div class="figure">
<img src="25_5.png" />

</div>
<p>Üstteki şekilde sadece kesişim bölgesini çıkarttım, ve onun yansımasını resmettim, bu yansıma tabii ki bölgenin dış çeperi şeklinde olacak, ki bu şekil bir çember idi. Şimdi geri kalan entegral sınırları için bu yansıma içindeki tüm <span class="math inline">\(x,y\)</span> değerlerini kullanacağım. İşin bu kısmı aslında bir çift entegral hazırlığı yapmak gibi. Yardımcı olması amacıyla sadece bu yansıma bölgesini çekip çıkartabiliriz,</p>
<div class="figure">
<img src="25_6.png" />

</div>
<p>Şimdi soru şu: bu gölgenin büyüklüğünü nasıl buluruz. Bunun için iki paraboloidin nerede kesiştiğini bulmak lazım. Ya da şöyle düşünebiliriz, gölgeyi cebirsel olarak &quot;ikinci paraboloidin yüzeyinin birincinin altında olduğu yer'' olarak tanımlayabiliriz. Bu mantıklı çünkü gölge denen şey tanım itibariyle yüzeyin alt <span class="math inline">\(x,y\)</span> düzlemine en yakın olduğu noktalarla alakalı (gölge o bölgenin gölgesi).</p>
<p><span class="math display">\[ z_{alt} &lt; z_{\textrm{üst}} \]</span></p>
<p><span class="math display">\[ x^2 + y^2 &lt; 4 - x^2 -y^2 \]</span></p>
<p><span class="math display">\[ x^2 + y^2 &lt; 2 \]</span></p>
<p>Bu bize <span class="math inline">\(\sqrt{2}\)</span> yarıçapına sahip bir disk verir. Sınırlara gelelim, o zaman orta entegral için <span class="math inline">\(y\)</span> sınırlarında, verili bir <span class="math inline">\(x\)</span> için <span class="math inline">\(-\sqrt{2-x^2}\)</span> ve <span class="math inline">\(\sqrt{2-x^2}\)</span>, <span class="math inline">\(x\)</span> için <span class="math inline">\(-\sqrt{2}\)</span> ve <span class="math inline">\(\sqrt{2}\)</span>.</p>
<div class="figure">
<img src="25_7.png" />

</div>
<p><span class="math display">\[ 
\int\limits_{-\sqrt{2}}^{\sqrt{2}}
\int\limits_{-\sqrt{2-x^2}}^{\sqrt{2-x^2}} 
\int\limits_{x^2+y^2}^{4-x^2-y^2} 
\mathrm{d} z \mathrm{d} y \mathrm{d} x
\]</span></p>
<p>Bir nokta daha, eğer hesaba iç entegralden başlarsak,</p>
<p><span class="math display">\[ 
\int_{x^2+y^2}^{4-x^2-y^2} \mathrm{d} z = 
\big[ z \big]_{x^2+y^2}^{4-x^2-y^2} = 
4-2x^2-2y^2
\]</span></p>
<p>Bu sonucu geri kalan ifadeye sokarsak, ortaya bayağı karmaşık bir ifade çıkacak,</p>
<p><span class="math display">\[ 
\int_{-\sqrt{2}}^{\sqrt{2}} \int_{-\sqrt{2-x^2}}^{\sqrt{2-x^2}} 
4-2x^2-2y^2 \mathrm{d} y \mathrm{d} x
\]</span></p>
<p>Aslında üstteki formüle hacim hesabına çift entegral olarak yaklaşsaydık ta erişecektik, kesişim objesinin üst ve alt sınırları arasındaki yüksekliği üzerinden bir çift entegral almak isteyecektik, ve yükseklik <span class="math inline">\(4-2x^2-2y^2\)</span> formülü değil midir? Evet. Fakat tabii ki üçlü entegral ile her türlü hacim hesabına genel olarak yaklaşabiliyoruz.</p>
<p>Karmaşıklık hakkında: belki daha iyi bir yaklaşım <span class="math inline">\(x,y\)</span> için kutupsal kordinat sistemine geçmek. <span class="math inline">\(z\)</span>'yi olduğu gibi tutabiliriz, ondan memnunuz. O zaman entegralde <span class="math inline">\(\mathrm{d} x\)</span>'i olduğu gibi tutarım, ama <span class="math inline">\(\mathrm{d} y \mathrm{d} x\)</span> yerine <span class="math inline">\(r \mathrm{d} r \mathrm{d}\theta\)</span> koyarım. Sınırlar da değişir, <span class="math inline">\(x^2+y^2\)</span> yerine <span class="math inline">\(r^2\)</span>, vs. Üzerinden entegral alınan alan hala bir çember ve yarıçapı <span class="math inline">\(\sqrt{2}\)</span>, bir çember için kutupsal kordinatta entegral kurmayı biliyoruz, hepsini bir araya koyarsak,</p>
<p><span class="math display">\[ 
\int_{0}^{2\pi} \int_{0}^{\sqrt{2}} \int_{r^2}^{4-r^2} 
\mathrm{d} z r \mathrm{d} r \mathrm{d}\theta
\]</span></p>
<p>Bu entegrali hesaplamak çok daha kolay. Kutupsal kordinatların bir diğer ismi silindirsel kordinatlar (cylindrical coordinates).</p>
<p>Silindirsel kordinatların ana fikri şu, bir noktayı uzayda temsil etmek için <span class="math inline">\(x,y,z\)</span> yerine başka türlü üç sayı, <span class="math inline">\(r,\theta,z\)</span>, kullanıyoruz. Bu sayılardan biri <span class="math inline">\(z\)</span>, noktanın <span class="math inline">\(x,y\)</span> düzleminden ne kadar yüksekte olduğu. <span class="math inline">\(r\)</span> nokta <span class="math inline">\(x,y\)</span> düzlemine yansıtıldığı zaman yansıtılmış noktanın <span class="math inline">\(z\)</span> ekseninden ne kadar uzakta olduğu, <span class="math inline">\(\theta\)</span> ise noktanın <span class="math inline">\(x\)</span> ekseni ile oluşturduğu saat yönü tersindeki açısı.</p>
<div class="figure">
<img src="25_8.png" />

</div>
<p>Silindirsel kordinata geçiş yapmak kutupsal forma geçişe benziyor,</p>
<p><span class="math display">\[ x = r\cos\theta \]</span></p>
<p><span class="math display">\[ y = r\sin\theta \]</span></p>
<p>Bu arada niye bu kordinat sistemine silindirsel deniyor? Diyelim ki size <span class="math inline">\(r = a\)</span> şeklinde bir denklem verdim, <span class="math inline">\(a\)</span> bir sabit. Mesela <span class="math inline">\(a=1\)</span> olsaydı bu iki boyutta yarıçapı 2 olan bir çember olacaktı. Ama üç boyutta tek bir denklem sadece bir çember değil bir yüzey verir. Bu yüzey ise <span class="math inline">\(z\)</span> ekseninden <span class="math inline">\(a\)</span> uzaklıktaki tüm noktaların kümesidir, bu küme de bir silindir oluşturacaktır.</p>
<div class="figure">
<img src="25_9.png" />

</div>
<p>Benzer şekilde eğer bir <span class="math inline">\(\theta=sabit\)</span> formülü verilmiş olsaydı, o sabit açıda <span class="math inline">\(z\)</span> ekseninden dışarı doğru / ona dik bir düzlem düşünecektik, iki üstteki düzlemin bize ve yukarı aşağı doğru sonsuz devam eden halini hayal edebiliriz.</p>
<p>Devam edelim, hacim öğesi <span class="math inline">\(\mathrm{d} x \mathrm{d} y \mathrm{d} z\)</span> iken şimdi <span class="math inline">\(r \mathrm{d} r \mathrm{d} \theta \mathrm{d} z\)</span> haline geldi. Bunu zihnimizde canlandırmak için alttaki gibi ufak hacmi çizelim,</p>
<div class="figure">
<img src="25_10.png" />

</div>
<p>Bu ufak hacim <span class="math inline">\(\Delta V = \Delta A \cdot \Delta z\)</span> olur. Her şeyi sonsuz küçük hale getirince <span class="math inline">\(\mathrm{d} V = \mathrm{d} A \cdot \mathrm{d} z\)</span> elde ederiz, <span class="math inline">\(x,y\)</span> düzlemindeki alan için [üstte taban] hangi formül varsa onu kullanırız. Entegrasyon bağlamında hangisiyle başlarız? Çoğunlukla <span class="math inline">\(z\)</span> ile başlamak iyi oluyor çünkü çoğu zaman ilgilendiğimiz hacmin üst ve alt noktalarını biliyoruz. Ama bazı durumlarda <span class="math inline">\(z\)</span>'yi sona bırakmak ta iyi olabilir, probleme göre değişir.</p>
<p>Uygulamalar</p>
<p><span class="math inline">\(\mathrm{d} V\)</span>'yi entegre ederek hacim hesaplayabildiğimizi gördük. Bir diğer uygulama bir nesnenin, objenin toplam kütlesini (mass) hesaplayabilmek. Mesela elimizde bu objenin yoğunluğu <span class="math inline">\(\delta\)</span> var, ki <span class="math inline">\(\delta = \frac{\Delta m}{\Delta V}\)</span>'dir, ya da<span class="math inline">\(\mathrm{d} m = \delta \cdot \mathrm{d} V\)</span> diyelim. Burada gerçek bir fiziksel yoğunluktan bahsediyoruz, <span class="math inline">\(gram / m^3\)</span> biriminde - o zaman</p>
<p><span class="math display">\[ 
\textrm{Kütle} = \iiint_R \delta \mathrm{d} V
\]</span></p>
<p>Eğer yoğunluk 1'e eşit ise, bu hesap tabii ki sadece yine hacmi hesaplar.</p>
<p>Bu tür hesabın daha önce bir düzlemde yaptığımız klasik işlemler, fonksiyon ortalaması, kütle merkezi, dönme direnci (moment of inertia) hesabı gibi şeyler için kullanılabilecek olması herhalde çoğumuza şaşırtıcı gelmez. Mesela bir <span class="math inline">\(R\)</span> bölgesinde fonksiyon <span class="math inline">\(f(x,y,z)\)</span>'nin ortalama değeri <span class="math inline">\(\bar{f}\)</span></p>
<p><span class="math display">\[ 
\bar{f} = \frac{1}{Hacim(R)} \iiint_R f \mathrm{d} V
\]</span></p>
<p>ile hesaplanır. Eğer fonksiyon ortalamasını yoğunluk üzerinden hesaplamak istersek (yani ağırlıklı ortalama)</p>
<p><span class="math display">\[ 
\frac{1}{\textrm{Kütle}(R)} \iiint_R f \delta \mathrm{d} V
\]</span></p>
<p>Eğer fonksiyon işin içinde olmasaydı, sadece yoğunluk üzerinden ağırlıklı ortalamanın örneği için, katı bir cismi düşünelim, bildiğimiz gibi katı cisimlerde bir ağırlık merkezi (center of mass) vardır, tamamen yuvarlak bir tepsiyi düşünelim, boş iken ağırlık merkezi tam ortada, ama üzerinde farklı yerlerde farklı objeler olunca (farklı yerlerdeki yoğunluklar değişik) merkez daha solda ya da sağda olabilir. Bu merkez <span class="math inline">\(\bar{x},\bar{y},\bar{z}\)</span> olsun, hesabı için, mesela <span class="math inline">\(\bar{x}\)</span>,</p>
<p><span class="math display">\[ 
\bar{x} = \frac{1}{\textrm{Kütle}(R)} \iiint_R x \delta \mathrm{d} V
\]</span></p>
<p><span class="math inline">\(\bar{y},\bar{z}\)</span> benzer şekillerde.</p>
<p>Bu arada eğer katı cismin belli bir simetrisi varsa onun sayesinde üstteki tüm hesapları yapmamız gerekmeyebilir. Önce gördüğümüz iki paraboloid kesişimindeki bölgeyi hatırlarsak, kütle merkezinin <span class="math inline">\(z\)</span> ekseni üzerinde olacağı gayet bariz, bu durumda <span class="math inline">\(\bar{x},\bar{y}\)</span> hesabına gerek yok, çünkü ikisi de sıfır. <span class="math inline">\(\bar{z}\)</span> de simetri üzerinden bulunabilir, bunu size ödev olarak veriyorum.</p>
<p>Dönme direnci: kavramsal olarak dönme direnci üç boyutta iki boyutta olduğundan daha rahat anlaşılır, bu hesabın şimdiye kadar gördüğümüz pek çok çeşidi şimdi burada bir araya gelecek. Bir eksen bazında dönme direnci</p>
<p><span class="math display">\[ 
\iiint_R (\textrm{eksene olan uzaklık})^2 \delta \mathrm{d} V
\]</span></p>
<p>Orijin merkezli bir objeyi hayal edelim, şekli önemli değil, bu objeyi eksen bazlı döndürmek için üç olasılık var, <span class="math inline">\(x,y,z\)</span>. Daha önce iki boyutta döndürme yaptığımız zaman aslında <span class="math inline">\(z\)</span> etrafında döndürme yapmış oluyorduk, şimdi üç boyutta bu daha açık hale geldi.</p>
<p>Örnek olarak <span class="math inline">\(z\)</span> ekseni etrafındaki dönme direncini yapalım. <span class="math inline">\(z\)</span> eksenine olan uzaklık <span class="math inline">\(r\)</span>, onun karesi <span class="math inline">\(r^2\)</span>,</p>
<p><span class="math display">\[ 
I_z = \iiint_R r^2 \delta \mathrm{d} V
\]</span></p>
<p>Eğer silindirsel kordinat kullammak istemeseydik, <span class="math inline">\(r^2 = x^2 + y^2\)</span> olduğuna göre,</p>
<p><span class="math display">\[ 
 = \iiint_R x^2 + y^2 \delta \mathrm{d} V
\]</span></p>
<p><span class="math inline">\(x\)</span> ekseni etrafında dönme direnci</p>
<p><span class="math display">\[ 
I_x = \iiint_R y^2 + z^2 \delta \mathrm{d} V
\]</span></p>
<p>Aynı şekilde</p>
<p><span class="math display">\[ 
I_y = \iiint_R x^2 + z^2 \delta \mathrm{d} V
\]</span></p>
<p><span class="math inline">\(x,y\)</span> eksenlerine olan uzaklığın üstteki olduğunu, mesela <span class="math inline">\(y\)</span> için <span class="math inline">\(x^2+z^2\)</span>, cismi zihnimize evirip çevirerek anlayabiliriz.</p>
<p>Eğer üstteki formülleri <span class="math inline">\(x,y\)</span> düzleminde duran ama hiç <span class="math inline">\(z\)</span>'si olmayan dümdüz objeler için hayal edersek, geri kalanlar daha önce gördüğümüz eski formüllerimiz olacak.</p>
<p>Örnek</p>
<p><span class="math inline">\(z=ar\)</span> ve <span class="math inline">\(z=b\)</span> katı cismi için dönme direnci hesaplayalım. <span class="math inline">\(z=ar\)</span> yükseklik <span class="math inline">\(z\)</span> eksenine olan uzaklığa oranlıdır demektir, yani orijinden başlarsam yukarı çıktıkça bu yüksekliğe oranlı şekilde <span class="math inline">\(z\)</span>'den uzaklaşıyorum. Bu durum yukarı nasıl çıkarsam çıkayım oluyor, ve o zaman ortaya bir koni (cone) şekli çıkar. <span class="math inline">\(z=b\)</span> demek koni belli bir <span class="math inline">\(z\)</span>'ye kadar çıkıyor demek, örnekte <span class="math inline">\(b\)</span>. Resim,</p>
<div class="figure">
<img src="25_11.png" />

</div>
<p><span class="math inline">\(z\)</span> ekseni etrafındaki dönme direnci nedir? Belki bu objeyi alıp fırıldak gibi <span class="math inline">\(z\)</span> etrafında döndüreceğiz, ve bu işin ne kadar zor olacağını merak ediyoruz. Silindirsel kordinat kullanalım, yoğunluk her yerde aynı, ve 1 olsun, <span class="math inline">\(\delta = 1\)</span>.</p>
<p><span class="math display">\[ 
I_z = \iiint r^2 r \mathrm{d} r \mathrm{d} \theta \mathrm{d} z
\]</span></p>
<p><span class="math inline">\(\mathrm{d} z\)</span> önce olacak şekilde de yapabilirdim, üstteki hali bir kez görelim, sonra <span class="math inline">\(\mathrm{d} z\)</span> önce ile karşılaştırabiliriz, hangisini daha çok sevdiğimize o zaman karar veririz. Eğer üstteki sırada entegral alırsak, iç ve orta entegral için <span class="math inline">\(z\)</span>'nin değerini sabitlemiş oluyoruz. Bu her sabitlenmiş <span class="math inline">\(z\)</span> için cismi yatay düzleme paralel yönlerde kesmiş gibi oluyoruz, ve bu kesitlerde ne olduğuna bakıyoruz. Bu neye benzer? Mesela herhangi bir <span class="math inline">\(z\)</span>'de kesite bakarsak,</p>
<div class="figure">
<img src="25_12.png" />

</div>
<p>bir çember elde ettiğimizi görüyoruz. Çemberin yarıçapı nedir? <span class="math inline">\(r = z/a\)</span>. O zaman üçlü entegraldeki iç ve orta entegralde üstteki yarıçapı <span class="math inline">\(z/a\)</span> olan her kesit çemberi üzerinden bir çift entegral hesaplarız,</p>
<p><span class="math display">\[ 
I_z = \int \int_{0}^{2\pi} \int_{0}^{z/a} r^2 r \mathrm{d} r \mathrm{d} \theta \mathrm{d} z
\]</span></p>
<p>Dış değişken <span class="math inline">\(z\)</span> için ne yapacağız? Kendimize soralım, alttan yukarı doğru ilk kesit (kesitleri farklı <span class="math inline">\(z\)</span>'ler tanımlıyor sonuçta) hangisi, son kesit hangisi? En alt sıfır, en üst <span class="math inline">\(b\)</span>. Yani,</p>
<p><span class="math display">\[ 
 = \int_{0}^{b} \int_{0}^{2\pi} \int_{0}^{z/a} r^2 r \mathrm{d} r \mathrm{d} \theta \mathrm{d} z
\]</span></p>
<p><span class="math display">\[ = \frac{\pi b^5}{10 a^4}\]</span></p>
<p>Bu kadar. <span class="math inline">\(z\)</span> önce gelecek şekilde olan entegralin hesabı size ödev olsun.</p>
<p>Örnek</p>
<p>Orijinde merkezlenmiş birim top içinde olan <span class="math inline">\(z &gt; 1-y\)</span> bölgesinin üçlü entegrali nedir?</p>
<p>Birim topun formülü <span class="math inline">\(x^2 + y^2 + z^2 &lt; 1\)</span>. Bölge <span class="math inline">\(z &gt; 1-y\)</span> formülünde hiç <span class="math inline">\(x\)</span> değişkeni yok, o zaman bölge <span class="math inline">\(x\)</span> eksenine paralel olmalı. Orijinde yüksekliği 1, ve oradan 1 eğim ile aşağı iniyor. Ortaya alttaki gibi bir durum çıkar,</p>
<div class="figure">
<img src="25_13.png" />

</div>
<p>Bir düzlem küreyi kesiyor, o kesit üzerinde bir çember oluşur (düzlem küreyi nerede keserse kessin ortaya bir çember çıkar), kesişimin üst ve alt noktaları vardır.</p>
<div class="figure">
<img src="25_14.png" />

</div>
<p>Üstte kesişim bölgesine tahtanın içine doğru <span class="math inline">\(z,y\)</span> eksenleri bazlı bakıyoruz (üst sol), bir de eğer bölgeyi <span class="math inline">\(y,x\)</span> eksenine yansıtsak ne çıkar onu görüyoruz (üst sağ resim). Eğer üçlü entegrali kuruyor olsak ve diyelim ki biz kaka insanlarız ve dikdörtgensel kordinat sistemi kullanıyoruz [öğrenciler gülüyor], alt yüzey üst soldaki resimdeki yatık düzlem.</p>
<p>İç entegral için alt sınır <span class="math inline">\(1-y\)</span> olur. Üst sınır küre üzerinde <span class="math inline">\(z = \sqrt{1-x^2-y^2}\)</span>. <span class="math inline">\(x,y\)</span> için sınırları bulmak için üst sağ resimdeki şekli anlamamız gerekiyor, bu nasıl bir şekil? Orada hangi <span class="math inline">\(x,y\)</span> değerleri için düzlem kürenin altında? Yani</p>
<p><span class="math display">\[ 1-y &lt; \sqrt{1-x^2-y^2} \]</span></p>
<p>değerlerini arıyoruz. Bu denklemi manipüle ederek daha basit bir sonuç çıkartmak istiyoruz. Bunun yapmanın tek yolu herhalde iki tarafın karesini almak.</p>
<p><span class="math display">\[ (1-y)^2 &lt; 1-x^2-y^2 \]</span></p>
<p>Bir sürü cebirsel takladan sonra elimize bayağı çetrefil bir formül geçecek, ama bu formülü verili <span class="math inline">\(x\)</span> için hangi <span class="math inline">\(y\)</span> sınırları gelir, vs. irdelemesi için kullanabiliriz, bunlar da entegralimızın sınırlarını oluştururlar. Sonuçlar altta,</p>
<p><span class="math display">\[ 
\int_{0}^{1} 
\int_{-\sqrt{2y-2y^2}}^{\sqrt{2y-2y^2}} 
\int_{1-y}^{\sqrt{1-x^2-y^2}}
\mathrm{d} z \mathrm{d} x \mathrm{d} y
\]</span></p>
<p>Tabii ki sadece hacim hesabı için üstteki yöntemi kullamazdık, simetri kullanarak objeyi çevirip o kesişim bölgesinin <span class="math inline">\(z\)</span> ekseni merkezli olmasını sağlardık, böylece entegral kurma işlemini basitleştirmiş olurduk. Ama entegre edilen fonksiyonun ne olduğuna bağlı olarak bu her zaman mümkün olmayabiliyor.</p>
<p>
  <a href="..">Yukarı</a>
</p>
</body>
</html>
