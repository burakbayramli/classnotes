<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  
    <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>

  <title>Ders 16</title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="ders-16">Ders 16</h1>
<p>Konumuz çift entegraller (double integrals). Bildiğimiz gibi şu şekilde bir entegral aldığınızda</p>
<p><span class="math display">\[ \int_a^bf(x) \mathrm{d} x = \textit{f&#39;in [a,b] arasındaki bölümdeki alanı} \]</span></p>
<p>anlamına gelir.</p>
<div class="figure">
<img src="16_1.png" />

</div>
<p>Eğer <span class="math inline">\(f\)</span> negatif ise o zaman alan eksen altında yer alacaktır.</p>
<p>İki değişkenli fonksiyonlar için benzer bir şey yapılabilir, 3 boyutlu uzayda <span class="math inline">\(z=f(x,y)\)</span> fonksiyonumuzu grafiklediğimizi düşünelim, bu bir yüzey oluşturur, yüzeyin altında kalan &quot;hacim'' hesaplanabilir, ki bu hesap çift entegraller ile mümkün olmaktadır.</p>
<div class="figure">
<img src="16_2.png" />

</div>
<p>Çift entegral için <span class="math inline">\(f(x,y)\)</span>'miza bakıyoruz, sonra &quot;üzerinden entegrasyon işleminin yapılacağı'' bölge <span class="math inline">\(R\)</span>'i seçiyoruz. Tek entegraldeki <span class="math inline">\([a,b]\)</span> aralığı gibi, ama bu sefer bölge bir çizgi değil, bir alan. Entegral şöyle gösteriliyor</p>
<p><span class="math display">\[ \int \int_R f(x,y) \mathrm{d} A \]</span></p>
<p>Formülde <span class="math inline">\(dA\)</span>'nin anlamı &quot;<span class="math inline">\(A\)</span> alanının bir parçası'' demek. Hesaplama vakti gelince bu notasyonun daha somut halini göreceğiz.</p>
<p>Biraz daha matematiksel / teorik / detaylı (rigorous) olarak bakmak gerekirse; tek entegralde <span class="math inline">\([a,b]\)</span> aralığını ufak parçalara bölüp, o bölümlerin genişliğini <span class="math inline">\(f\)</span> ile çarptığımızı ve sonuçları birbirine topladığımızı hayal ediyorduk.</p>
<div class="figure">
<img src="16_3.png" />

</div>
<p>Çift entegralde bu ufak kesit bir kenarı <span class="math inline">\(\Delta x\)</span> diğer kenarı <span class="math inline">\(\Delta y\)</span> olan bir dikdörtgen alanı <span class="math inline">\(\Delta A\)</span>. Sonra <span class="math inline">\(\Delta A\)</span>'yi o noktadaki <span class="math inline">\(f\)</span> ile çarpıyoruz, ve resimde çizgili gösterilen hacmi buluyoruz. Tüm entegral için bu hacimleri topluyoruz. Entegral matematiksel olarak bir limit olarak gösteriliyor, yani <span class="math inline">\(\Delta A\)</span> gitgide ufalıyor.</p>
<div class="figure">
<img src="16_4.png" />

</div>
<p>Toplam şöyle gösterilebilir</p>
<p><span class="math display">\[ \sum_i f(x_i,y_i) \Delta A_i \]</span></p>
<p>ve <span class="math inline">\(\Delta A \to 0\)</span> üzerinden limit alıyoruz, çift entegrali elde ediyoruz.</p>
<p>Tabii ki entegral hesabını yaparken, tek ya da çift olsun, her seferinde ufak parçalara bölüp, toplam ile uğraşmıyoruz. Entegral kavramının bize sağladığı formülsel kolaylıkları kullanıyoruz.</p>
<p>Formülsel olarak çift entegral hesabı yapmak için &quot;tarayıcı bir düzlem'' hayal edebiliriz. Mesela alttaki resimde <span class="math inline">\(yz\)</span> düzlemine paralel düzlemin arkadan öne doğru önüne geçerek her şeyi taradığını düşünelim, her düzlem <span class="math inline">\(x=x_0\)</span>'a tekabül ediyor, o zaman tarama sırasında farklı <span class="math inline">\(x_0\)</span>'lar kullanıyoruz.</p>
<div class="figure">
<img src="16_5.png" />

</div>
<p>Tek bir <span class="math inline">\(x_0\)</span> &quot;fotoğrafına'' bakarsak, o düzlemin üzerinde düşen <span class="math inline">\(f\)</span> yansımasının altındaki alanın normal (tek) bir entegral olarak hesaplanabileceğini görebiliriz. Öne doğru her hareket bir <span class="math inline">\(\Delta x\)</span> ise, oradan her ufak hareketin hacmini buluruz. Tüm bu ufak hacimleri toplarsak, toplam hacmi elde ederiz. Fotoğraftaki her alana <span class="math inline">\(S(x)\)</span> adı verelim.</p>
<p>Yani</p>
<p><span class="math display">\[ Hacim = \int S(x) \mathrm{d} x \]</span></p>
<div class="figure">
<img src="16_6.png" />

</div>
<p>Taramanın sınırları ise üstteki yeşil oklarla gösteriliyor, değerleri <span class="math inline">\(x_{min}\)</span>, <span class="math inline">\(x_{maks}\)</span> olarak gösterebiliriz, yani</p>
<p><span class="math display">\[ Hacim = \int_{x_{min}}^{x_{max}} S(x) \mathrm{d} x \]</span></p>
<p><span class="math inline">\(S(x)\)</span>'in kendisi de bir entegraldir, fakat <span class="math inline">\(y\)</span> değişkeni üzerinden, çünkü fotoğraf sırasında <span class="math inline">\(x\)</span> sabit.</p>
<p><span class="math display">\[ S(x) = \int f(x,y) \mathrm{d} y \]</span></p>
<p><span class="math inline">\(y\)</span>'nin alt üst limitleri <span class="math inline">\(x=x_0\)</span> olmak üzere (çünkü o kesit üzerindeyiz) <span class="math inline">\(R\)</span>'nin başlangıç ve bitiş değeridir. Yani</p>
<p><span class="math display">\[ S(x) = \int_{y_{min}(x)}^{y_{max}(x)} f(x,y) \mathrm{d} y \]</span></p>
<p>Bu önemli bir nokta: <span class="math inline">\(y\)</span>'nin limit değerleri belli bir <span class="math inline">\(x\)</span> değerine bağlı. Alttaki resimde bu daha iyi anlaşılabilir.</p>
<div class="figure">
<img src="16_7.png" />

</div>
<p>Üstteki resim önceki 3 boyutlu resmin bir kuşbakışı. Her kesit bir çizgi olarak gözüküyor, eğer büyük kırmızı çizgi (kesit) üzerinde isek, başlangıç bitiş <span class="math inline">\(y\)</span> değerleri ile hesaplanan alan entegrali, küçük kırmızı çizgi (kesite) üzerindekine nazaran değişik olacaktır.</p>
<p><span class="math display">\[ A = \int_{x_{min}}^{x_{max}} 
\bigg[ 
\int_{y_{min}(x)}^{y_{max}(x)} f(x,y) \mathrm{d} y 
\bigg] \mathrm{d} x
\]</span></p>
<p>Bu işleme tekrarlı entegral (iterated integral) ismi de veriliyor, çünkü bir anlamda fonksiyonun üzerinden iki kere geçmemiz gerekiyor.</p>
<p>Önemli bir nokta olduğu için tekrar vurgulayayım: Dış entegraldaki <span class="math inline">\(x_{min}, x_{max}\)</span> değerleri birer sayı sadece. İç entegraldaki <span class="math inline">\(y_{max}(x)\)</span> değerleri ise dış entegraldaki <span class="math inline">\(x\)</span>'e bağlı.</p>
<p>Örnek</p>
<p><span class="math display">\[ z = 1 - x^2 - y^2 \]</span></p>
<p><span class="math display">\[ 0 \le x \le 1 \]</span></p>
<p><span class="math display">\[ 0 \le y \le 1 \]</span></p>
<div class="figure">
<img src="16_8.png" />

</div>
<p><span class="math display">\[ \int_0^1 \int_0^1  1-x^2-y^2 \mathrm{d} y \mathrm{d} x \]</span></p>
<p>İlk önce iç entegrali hesaplayacağım, <span class="math inline">\(x\)</span> sabit kalacak.</p>
<ol style="list-style-type: decimal">
<li>İç Entegral</li>
</ol>
<p><span class="math display">\[
\int_0^1 (1-x^2-y^2) \mathrm{d} y
= \bigg[ y - x^2y - \frac{y^3}{3} \bigg]_0^1
\]</span></p>
<p><span class="math display">\[ = (1 - x^2 - \frac{1}{3}) - 0 = \frac{2}{3} - x^2\]</span></p>
<p>Son formül sadece <span class="math inline">\(x\)</span>'in fonksiyonu, bu noktada artık <span class="math inline">\(y\)</span> kalmadı, çünkü <span class="math inline">\(y\)</span> entegrasyon değişkenimizdi. Ama hala <span class="math inline">\(x\)</span> var, çünkü kesit üzerindeki alan <span class="math inline">\(x\)</span>'in değerine bağlı.</p>
<ol start="2" style="list-style-type: decimal">
<li>Dış Entegral</li>
</ol>
<p><span class="math display">\[
\int_0^1 (\frac{2}{3} - x^2) \mathrm{d} x
= \bigg[ \frac{2}{3}x - \frac{1}{3}x^3 \bigg]_0^1 = \frac{1}{3}
 \]</span></p>
<p>Sonucu bulduk.</p>
<p>İlk başta <span class="math inline">\(dA\)</span> notasyonunu kullanmıştık, <span class="math inline">\(dA\)</span> nereye kayboldu? <span class="math inline">\(dA\)</span> ufak kesit dikdörtgen alan değil miydi? Hesabı yaparken <span class="math inline">\(\mathrm{d} y \mathrm{d} x\)</span> kullandık, <span class="math inline">\(dy,dx\)</span> dikdörtgenin kenarları gibi görülebilir, dikdörtgen alanı kenarlarının çarpımına eşittir, o zaman</p>
<p><span class="math display">\[ \mathrm{d} A = \mathrm{d} y \mathrm{d} x \]</span></p>
<p>Peki niye <span class="math inline">\(\mathrm{d} x \mathrm{d} y\)</span> kullanmadık? Sıra istenilen şekilde seçilebilir, hangi entegrali daha önce hesaplamak istediğimize göre önce <span class="math inline">\(y\)</span>, sonra <span class="math inline">\(x\)</span>, ya da tam tersi kullanabiliriz. Bu seçim dikkatli yapılmalı, çünkü değişken önceliği sınır değerlerini direk etkileyecek.</p>
<p>Tabii teorik olarak öncelik farketmiyor, fakat pratikte bazen bir değişkene göre entegrasyon diğerine göre çok zor olabiliyor, o zaman ötekinin entegrasyonu öne alınıyor, vs.</p>
<p>Örnek</p>
<p>Üstteki örnekteki aynı fonksiyon, ama değişik bir bölge kullanalım.</p>
<div class="figure">
<img src="16_9.png" />

</div>
<p>Yeni bölge çeyrek disk (quarter disk) olsun. <span class="math inline">\(xy\)</span> üzerindeki yansıması şöyle.</p>
<div class="figure">
<img src="16_10.png" />

</div>
<p><span class="math display">\[ R = \textit{çeyrek disk}  \]</span></p>
<p><span class="math display">\[ x^2 + y^2 \le 1 \]</span></p>
<p><span class="math display">\[ x \ge 0, y \ge 0 \]</span></p>
<p>Aynı entegral ama değişik sınır değerleri, çünkü ilk örneğin 3d resmine bakarsak, <span class="math inline">\(xy\)</span> düzleminde bir çeyrek çember var, o çember içindeki bölgede alan pozitif, dışında alan negatif.</p>
<div class="figure">
<img src="16_11.png" />

</div>
<p>Sınır değerlerini hesaplarken, üstteki resme bakalım, <span class="math inline">\(x\)</span>'e tekabül eden <span class="math inline">\(y\)</span> her zaman 1'den küçük ve 0'dan büyük. Her <span class="math inline">\(x\)</span>'e tekabül eden <span class="math inline">\(y\)</span>'yi çember formülünden bulabilirim</p>
<p><span class="math display">\[ x^2 + y^2 =1 \]</span></p>
<p><span class="math display">\[ y = \sqrt{1-x^2} \]</span></p>
<p>Entegre sınırlarım 0 ve <span class="math inline">\(\sqrt{1-x^2}\)</span>. Böylece <span class="math inline">\(y\)</span> sınırlarının <span class="math inline">\(x\)</span>'e nasıl bağlı olduğunu görmüş olduk.</p>
<p>Peki <span class="math inline">\(x\)</span>'in sınırları nedir? 0 ve 1.</p>
<p><span class="math display">\[ A = \int_0^1 \int_0^{\sqrt{1-x^2}}  (1-x^2-y^2) \mathrm{d} y \mathrm{d} x \]</span></p>
<p>Yani sınırları hesaplarken değişik sorular soruyoruz. Dış entegral için &quot;ilk kesit nerede, son kesit nerede?'' diye soruyoruz, iç entegral için &quot;her <span class="math inline">\(x\)</span> değeri için alt <span class="math inline">\(y\)</span> üst <span class="math inline">\(y\)</span> nedir?'' sorusunu soruyoruz.</p>
<p>Hesabı yapalım.</p>
<p>İç Entegral</p>
<p><span class="math display">\[
\int_0^{\sqrt{1-x^2}}  (1-x^2-y^2) \mathrm{d} y
= [ y - x^2 - \frac{y^3}{3} ]_0^{\sqrt{1-x^2}}
\]</span></p>
<p><span class="math display">\[ =  (1-x^2)\sqrt{1-x^2} - \frac{(1-x^2)^{3/2}}{3}\]</span></p>
<p><span class="math display">\[ = \frac{2}{3} (1-x^2)^{3/2} \]</span></p>
<p>Dış Entegral</p>
<p><span class="math display">\[ \int_0^1 \frac{2}{3} (1-x^2)^{3/2} ud x \]</span></p>
<p>Yerine geçirme (subsitution) tekniğini kullanmamız lazım.</p>
<p><span class="math display">\[ x = \sin\theta \]</span></p>
<p><span class="math display">\[ \mathrm{d} x = \cos\theta \mathrm{d}\theta\]</span></p>
<p><span class="math display">\[ (1-x^2)^{1/2} = \cos\theta \]</span></p>
<p><span class="math display">\[ 
\int_0^1 \frac{2}{3} (1-x^2)^{3/2} \mathrm{d} x = 
\int_0^{\pi/2} \frac{2}{3} \cos^3\theta \cos\theta \mathrm{d} \theta = 
\frac{2}{3} \int_0^{\pi/2} \cos^4\theta \mathrm{d}\theta
\]</span></p>
<p>En sondaki entegrali almak için çift açı (double angle) formüllerini kullanmak lazım.</p>
<p><span class="math display">\[ \cos^2\theta = \frac{1 + \cos 2\theta}{2} \]</span></p>
<p>O zaman</p>
<p><span class="math display">\[ = 
\frac{2}{3} \int_0^{\pi/2} 
\bigg( \frac{1 + \cos 2\theta}{2} \bigg)^2 \mathrm{d}\theta 
\]</span></p>
<p><span class="math display">\[
= \frac{2}{3} \int_0^{\pi/2} (
\frac{1}{4} +  \frac{1}{2}\cos2\theta + 
\frac{1}{4}\cos^22\theta) \mathrm{d}\theta
\]</span></p>
<p>Biraz arap saçına döndü, ama hesabın sonunda sonuç <span class="math inline">\(\pi/8\)</span> çıkacak.</p>
<p>Bu karışıklık aslında biraz zor bir yolu seçtiğimizin sinyali. Daha iyisi kutupsal forma geçmemizdi. Bir sonraki derste önü göreceğiz. Bu derste daha basit bir numara göreceğiz.</p>
<p>Entegrasyon sırasını değiştirebildiğimizi söylemiştik. <span class="math inline">\(dy dx\)</span> yerine <span class="math inline">\(dx dy\)</span> kullanacağız, ama sınır değerlerine dikkat, <span class="math inline">\(dx dy\)</span> değişimini yaptığımızda, sınırları olduğu gibi alıp dışarıdan içeri taşıyamayız.</p>
<p>Tabii tüm sınırlar sabit değerler ise, o zaman değişim olur, mesela</p>
<p><span class="math display">\[
\int_0^1 \int_0^2 \mathrm{d} x \mathrm{d} y = \int_0^2 \int_0^1 \mathrm{d} y \mathrm{d} x
\]</span></p>
<div class="figure">
<img src="16_12.png" />

</div>
<p>Otomatik değişim burada işler çünkü üstteki resimde görüldüğü gibi, alan bir dikdörtgen. Yani önce dikey, sonra yatay kesmemizle, önce yatay sonra dikey kesmek &quot;kazara'' aynı şey. Her zaman böyle olmayabilir.</p>
<p>Örnek</p>
<p><span class="math display">\[ \int_0^1 \int_x^{\sqrt{x}} \frac{e^y}{y} \mathrm{d} y \mathrm{d} x \]</span></p>
<p>Bu örneği özellikle seçtik, çünkü bilindiği kadarıyla</p>
<p><span class="math display">\[ \int \frac{e^y}{y} \mathrm{d} y \]</span></p>
<p>entegralinin analitik çözümü yoktur. Yani üstteki ifadeyi gördüğümüz anda biliyoruz ki tıkandık. Hemen entegral değişimini düşünürüz, ve onun için, sınır değerlerinin ne anlama geldiğini hesaplamaya başlarız.</p>
<p>Bir sınır diyor ki <span class="math inline">\(y\)</span>, <span class="math inline">\(x\)</span>'ten <span class="math inline">\(\sqrt{x}\)</span>'e gidiyor. Her iki fonksiyonun grafiğini çizeriz.</p>
<div class="figure">
<img src="16_13.png" />

</div>
<p>Bölgeyi anlamak için</p>
<div class="figure">
<img src="16_14.png" />

</div>
<p>Her <span class="math inline">\(y\)</span> için <span class="math inline">\(x\)</span> sınırları ne olur?</p>
<div class="figure">
<img src="16_15.png" />

</div>
<p>Sarı çizgi örnek bir <span class="math inline">\(y\)</span> kesiti için <span class="math inline">\(x\)</span> başlangıç sınırının <span class="math inline">\(y\)</span>'den <span class="math inline">\(y^2\)</span>'e gittiğini gösteriyor. <span class="math inline">\(y\)</span>'nin sınırları ise dikey olarak en alt ve en üst, ki bu değerler 0 ve 1.</p>
<p><span class="math display">\[ = \int_0^1 \int_y^{y^2}  \frac{e^y}{y} \mathrm{d} x \mathrm{d} y \]</span></p>
<p>Gördüğümüz gibi entegral sıra değişimi küt diye yapılabilecek bir şey değil.</p>
<p>İç</p>
<p><span class="math display">\[
\bigg[ \frac{e^y}{y}x \bigg]_{x=y^2}^{y} =  e^y - e^yy
\]</span></p>
<p>Dış</p>
<p><span class="math display">\[ \int_0^1 e^y - ye^y \mathrm{d} y  \]</span></p>
<p>Biliyoruz ki</p>
<p><span class="math display">\[ (ye^y)&#39; = e^y + ye^y \]</span></p>
<p><span class="math display">\[ (-ye^y)&#39; = -e^y - ye^y \]</span></p>
<p>Son ifade neredeyse dış entegraldekine eşit, sadece <span class="math inline">\(e^y\)</span>'in işareti istediğimiz gibi değil, onu telafi etmek için biz dışarıdan <span class="math inline">\(2e^y\)</span> eklersek, eksi işaret artıya döner. O zaman entegral</p>
<p><span class="math display">\[ \bigg[ -ye^y + 2ey \bigg]_0^1 \]</span></p>
<p><span class="math display">\[ = e - 2 \]</span></p>
</body>
</html>
