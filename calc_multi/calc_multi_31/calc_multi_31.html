<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Ders 31</title>
  <style type="text/css">code{white-space: pre;}</style>
  <script
  src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full"
  type="text/javascript"></script>
</head>
<body>
<div id="header">
</div>
<h1 id="ders-31">Ders 31</h1>
<p>Önceki derste dolam (curl) kavramını işledik, bir vektör alanının
dönüşünü hesaplıyordu, elde edilen vektörün yönü dönüş yönü, vektörün
büyüklüğü ise açısal hızın iki katı idi.</p>
<p>Örnek olarak alttaki alanlara bakalım,</p>
<p><img src="calc_multi_31_01.jpg" /></p>
<p>Figürlerden birincisi <span class="math inline">\(\vec{F} = &lt;
a,b,c &gt;\)</span> diyelim, sabit bir vektör alanı, her noktada aynı
hızda yer değişim var, burada dönüş göremiyoruz. Bu alan üzerinde dolam
hesabı yaparken bir sürü kısmı türev alınacak tabii, ve sabit değerlerin
türevleri sıfır olacağı için <span class="math inline">\(\mathrm{curl}
\vec{F} = 0\)</span> olur.</p>
<p>İkinci figürde <span class="math inline">\(x\)</span> ekseni boyunca
esnetme yapan bir görülüyor, tüm gidişat <span
class="math inline">\(x\)</span>’e paralel, diyelim <span
class="math inline">\(\vec{F} = &lt; x, 0, 0 &gt;\)</span>. Bu alanın
dolamı yine sıfır. Dolam esneme gibi kavramları ölçemez, uzaklaşım
(divergence) bunu yapabilirdi, ama elde dönüş yok, demek ki dolam da
yok.</p>
<p>Fakat soyle bir alan olsaydi <span class="math inline">\(\vec{F} =
&lt; -y, x, 0 &gt;\)</span> yani <span class="math inline">\(z\)</span>
ekseni etrafinda <span class="math inline">\(xy\)</span> duzlemine
paralel bir donus var, burada dolam <span
class="math inline">\(\mathrm{curl} \vec{F} = 2 k\)</span> elde
ederdi.</p>
<p>Daha çetrefil alanlar olabilir, mesela dışarıdaki Charles nehrini
düşünürsek, nehrin sıvısının genel akışı, hız vektörü, genelde okyanus
yönündedir, ama suyun bazı bölgelerinde çoğunlukla burgaç akımları (eddy
current) görülebilir, bu noktalarda dolam sıfır olmayan sonuçlar
verir.</p>
<p>Dolam bize başka ne şekillerde yardımcı olur? Mesela bir vektör
alanının muhafazakar (conservatıve) olup olmadığını dolam ile
anlayabiliriz. Kural şudur bir vektör alanı sadece ve sadece dolamı
sıfır ise muhafazakar bir alandır. Bu durumlarda bir potansiyel
fonksiyon ararız ve Temel Kanunu devreye sokarız.</p>
<p>Bir diğer kullanım alanı, düzlem örneklerinden hatırlarsak, çizgi
entegrallerini (line integrals) çift entegrallere (double integrals)
çevirmek içindir. Green’in Teorisi bunu sağlıyordu. Ve şimdi göreceğiz
ki benzer bir çevirimi üç boyutlu uzayda da yapabiliyoruz. Buna
Stokes’un Teorisi (Stokes’ Theorem) ismi veriliyor.</p>
<p>Stokes’un Teorisi</p>
<p>Bu teoriye göre bir vektör alanında kapalı bir eğri üzerinden yapılan
iş hesabı yerine uygun bir <span class="math inline">\(S\)</span> yüzeyi
üzerinden alınan bir çift entegral kullanılabilir, öyle ki</p>
<p><span class="math display">\[
\oint_C \vec{F} \cdot \mathrm{d} \vec{r} =
\iint_S \mathrm{curl} \vec{F} \cdot \vec{n} \mathrm{d} S
\]</span></p>
<p>Bu ilk bakışta garip bir ifade gibi geliyor, fakat şimdiye kadar
gördüklerimizden daha garip değil aslında. Terimleri açıklayalım, <span
class="math inline">\(C\)</span> kapalı bir eğri, <span
class="math inline">\(S\)</span> ise <span
class="math inline">\(C\)</span> ile sınırlanan herhangi bir yüzey.</p>
<p>[devam edecek]</p>
<p>Kaynaklar</p>
<p>
  <a href="..">Yukarı</a>
</p>
</body>
</html>
