<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
<meta name="viewport" content="width=device-width, initial-scale=1.0"/>
  <title></title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="ders-24">Ders 24</h1>
<p>Green'in Teorisinin iki şeklini görmüştük</p>
<p><span class="math display">\[ \oint_C \vec{F} \cdot \vec{T} \mathrm{d} s = \int \int_R \mathrm{curl} \vec{F} \mathrm{d} A \]</span></p>
<p><span class="math display">\[ \oint_C \vec{F} \cdot \vec{n} \mathrm{d} s = \int \int_R \mathrm{div} \vec{F} \mathrm{d} A \]</span></p>
<div class="figure">
<img src="24_1.png" />

</div>
<p>Bu eşitliklerin sol tarafı için <span class="math inline">\(\vec{F}\)</span>'in sadece <span class="math inline">\(C\)</span> üzerinde tanımlı olması yeterlidir. Fakat eşitliklerin anlamlı olması için, yani sağ tarafının da doğru olması için <span class="math inline">\(\vec{F}\)</span>'in <span class="math inline">\(R\)</span> içindeki her noktada tanımlı olması gerekir. Eğer <span class="math inline">\(R\)</span> içinde tanımlı olmayan tek bir nokta bile varsa, o zaman üstteki eşitlikleri kullanamayız.</p>
<p>Örnek</p>
<p><span class="math display">\[ \vec{F} = \frac{ -y\hat{i} + x\hat{j}}{x^2+y^2} \]</span></p>
<p>Üstteki <span class="math inline">\(\vec{F}\)</span> orijinde tanımlı değildir, diğer her yerde <span class="math inline">\(\mathrm{curl} \vec{F} = 0\)</span>. İki olasılığa bakalım, diyelim ki &quot;şekilsel'' olarak benzer alanlar orijini içeren, bir de içermeyen şekillerde verilmiş</p>
<div class="figure">
<img src="24_2.png" />

</div>
<p>Orijin içermeyen alan için</p>
<p><span class="math display">\[
\oint_C \vec{F} \cdot \mathrm{d}\vec{r} = 
\int \int_R \underbrace{\mathrm{curl} \vec{F}}_{0} \mathrm{d} A  = 0
\]</span></p>
<p>Orijin içeren alan için Green Teori'sini kullanamayız, çünkü çift entegral için alan tanımı her yerde tutmalı, ama burada alan tanımı orijinde geçersiz. Ama &quot;kullanamayız'' derken aslında &quot;direk olarak kullanamayız'' demek daha doğru olur, dolaylı olarak Green Teori'sini kullanmanın bir yolu var. Tüm alan için olmasa da alanın bir parçası için Green Teori'sini kullanabilirim.</p>
<p>Eğer şu alan için GT kullanamıyorsam</p>
<div class="figure">
<img src="24_3.png" />

</div>
<p>Üstteki bölgenin ortasındaki ufak bir bölgeyi çıkartırsam, geri kalan üzerinde GT kullanabilirim</p>
<div class="figure">
<img src="24_4.png" />

</div>
<p><span class="math display">\[
\oint_{C&#39;} \vec{F} \cdot \mathrm{d}\vec{r} - 
\oint_{C&#39;&#39;} \vec{F} \cdot \mathrm{d}\vec{r}  =
\int \int_R \mathrm{curl} \vec{F} \mathrm{d} A 
\]</span></p>
<p>Fakat üstteki formülü nasıl uygulayacağız? Şöyle bir ek düşünelim,</p>
<div class="figure">
<img src="24_5.png" />

</div>
<p>İki eğri arasında bir &quot;köprü'' gibi bir geçiş noktası var, bu sonsuz küçüklükteki bir aralık. Öyle ki bu aralık ile dış eğriden iç eğriye, oradan tekrar dışarı çıkıyoruz. Kabaca şöyle gösterilebilir (yeşil çizgi)</p>
<div class="figure">
<img src="24_6.png" />

</div>
<p>Şimdi bu kesintisiz eğri üzerinden Green'in Teori'si kullanabilirim, çünkü hem tam bir eğri var, hem de tanımsız olan orijin artık hesaba dahil değil.</p>
<p>Tüm çizgisel entegral suna eşit</p>
<p><span class="math display">\[
\oint_{C&#39;} - \oint_{C&#39;&#39;} +
\textit{ince kesit bir ileri bir geri toplanıp iptal oluyor}
\]</span></p>
<p>İçerideki kısım entegralinin eksi olarak dahil edilmesinin sebebi, <span class="math inline">\(C&#39;&#39;\)</span> üzerindeki dönüşün saat yönünde olması, saat yönü tersi olsaydı artı olarak alınabilirdi.</p>
<p>Uzaklaşım (divergence) üzerinden aynı numarayı kullanabiliriz.</p>
<p>Tanım</p>
<p>Düzlemdeki bağlangılı bir bölgenin basit şekilde bağlantılı (simply connected) olduğu söylenir eğer, <span class="math inline">\(R\)</span> içindeki her kapalı eğrinin iç kısmı yine <span class="math inline">\(R\)</span> içindeyse.</p>
<p>Bağlantılı derken düz, tek bir parça kastediyoruz.</p>
<p>Mesela alttaki bölge basit şekilde bağlantılı değildir.</p>
<div class="figure">
<img src="24_7.png" />

</div>
<p>Kırmızı ile gösterilen eğri içindekilerin tamamı <span class="math inline">\(R\)</span> içinde değildir.</p>
<p>İlk verdiğimiz örnekteki problem, o zaman, tanımlanan bölgenin basitçe bağlı bir bölge olmamasıydı, orijin noktasında bir delik vardı.</p>
<p>Eğer <span class="math inline">\(\mathrm{curl} \vec{F} = 0\)</span> ve <span class="math inline">\(\vec{F}\)</span>'in tanım alanı (domain of definition) basitçe bağlı bir bölge ise, o zaman <span class="math inline">\(\vec{F}\)</span> bir gradyan alanı ve muhafazakardır.</p>
<p>[hoca eski konuların üzerinde geçiyor, bunlar atlandı]</p>
</body>
</html>
