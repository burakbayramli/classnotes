<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
<meta name="viewport" content="width=device-width, initial-scale=1.0"/>
  <title></title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="ders-7">Ders 7</h1>
<p>Bugünün konusu &quot;herşey''. Şimdiye kadar gördüğümüz her şey yani. Vektörleri gördük, noktasal çarpımları (dot product) gördük. İki vektörün noktasal çarpımı</p>
<p><span class="math display">\[ \vec{A} \cdot \vec{B} = \sum a_ib_i\]</span></p>
<p>şeklindedir, yani o vektörlerin tüm elemanlarının sırasıyla birbiriyle çarpılıp toplanmasıdır. O da su ifadeye eşittir</p>
<p><span class="math display">\[ |\vec{A}||\vec{B}| \cos \theta \]</span></p>
<p>Noktasal çarpımı açıları ölçmek için kullanabiliriz, eğer <span class="math inline">\(\cos \theta\)</span> terimini tek başına bırakırsak, geri kalanları çözebiliriz. Bu şekilde iki vektörün dik olup olmadığını da anlarız. Çünkü o zaman sonuç sıfır olur, ve <span class="math inline">\(\cos \theta = 0\)</span> ise açı dik demektir.</p>
<p>Gördüğümüz bir diğer kavram çapraz çarpım (cross product) kavramıydı.</p>
<p><span class="math display">\[ \vec{A} \times \vec{B} = 
\left|\begin{array}{rrr}
\vec{i} &amp; \vec{j} &amp; \vec{k}  \\
a_1 &amp; a_2 &amp; a_3 \\
b_1 &amp; b_2 &amp; b_3 
\end{array}\right|
\]</span></p>
<p>Eşitliğin sağındaki determinant işareti, matris işareti değil, buna dikkat. Çapraz çarpımın uygulamalarından biri olarak uzayda bir üçgenin alanını bulmayı söyleyebiliriz.</p>
<div class="figure">
<img src="7_1.png" />

</div>
<p>Bu alan</p>
<p><span class="math display">\[ \frac{1}{2}|\vec{A} \times \vec{B}| \]</span></p>
<p>ile hesaplanır. Çünkü <span class="math inline">\(|\vec{A} \times \vec{B}|\)</span>'nin sonucu bir paralelkenar verir, onun yarısı aradığımız üçgenin alanıdır.</p>
<p>Çapraz çarpımın bir diğer uygulama alanı ise, iki vektöre aynı anda dik olan üçüncü bir vektörü bulmaktır. Ona bağlantılı olarak bir düzleme (plane) dik olan bir vektörü bulmak, yani &quot;normal vektörü'' bulmaktır. Düzlemin formülü nedir?</p>
<p><span class="math display">\[ ax + by + cz  = d \]</span></p>
<p>Normal vektör ise <span class="math inline">\(\vec{N} = &lt; a,b,c &gt;\)</span> olarak gösterilir. Normal vektörün değerleri düzlem formülüne katsayı olarak giderler.</p>
<p>Çizgiler</p>
<p>Çizgilerin formülü için bir başlangıç noktasına ve o çizgiye paralel olan bir vektöre ihtiyacımız var.</p>
<div class="figure">
<img src="7_2.png" />

</div>
<p><span class="math display">\[ P(t) = P_0 + t \vec{v} \]</span></p>
<p>Problem 3</p>
<p><span class="math display">\[ A = 
\left[\begin{array}{rrr}
1 &amp; 3 &amp; 2 \\
2 &amp; 0 &amp; -1 \\
1 &amp; 1 &amp; 0
\end{array}\right]
 \]</span></p>
<p>Bize matrisin tersi verilmiş ve iki öğesi boş bırakılmış</p>
<p><span class="math display">\[ A^{-1} = \frac{1}{2}
\left[\begin{array}{rrr}
1 &amp; .. &amp; .. \\
-1 &amp; -2 &amp; 5 \\
2 &amp; 2 &amp; -6
\end{array}\right]
 \]</span></p>
<p>Yani bizden beklenen tersine çevirme işlemini yapmak, ama boş bırakılan değerlere bakalım, bu noktada bizden kafayı çalıştırıp, sadece o noktalara tekabül eden minörleri hesaplamamız bekleniyor. O minörler hangileri? Şunlar (x ile işaretli olanlar).</p>
<p><span class="math display">\[ A = 
\left[\begin{array}{rrr}
.. &amp; .. &amp; ..\\
x &amp; .. &amp; ..\\
x &amp; .. &amp; ..
\end{array}\right]
 \]</span></p>
<p>çünkü devriğini alma işlemini yapınca, o elemanlar A'nın tersindeki nokta nokta olan yere geçmiş olacaklar.</p>
<p>Minörleri hesaplarsak</p>
<p><span class="math display">\[ A = 
\left[\begin{array}{rrr}
.. &amp; .. &amp; ..\\
-2 &amp; .. &amp; ..\\
-3 &amp; .. &amp; ..
\end{array}\right]
 \]</span></p>
<p>Şimdi kofaktörleri hatırlayalım (Ders 3)</p>
<p><span class="math display">\[ 
\begin{array}{rr}
+ - + \\
- + - \\
+ - + 
\end{array}
 \]</span></p>
<p>O zaman</p>
<p><span class="math display">\[ A = 
\left[\begin{array}{rrr}
.. &amp; .. &amp; ..\\
+2 &amp; .. &amp; ..\\
-3 &amp; .. &amp; ..
\end{array}\right]
 \]</span></p>
<p>Devriğini alalım</p>
<p><span class="math display">\[ A = 
\left[\begin{array}{rrr}
.. &amp; +2 &amp; -3\\
.. &amp; .. &amp; ..\\
.. &amp; .. &amp; ..
\end{array}\right]
 \]</span></p>
<p>Determinant'a bölelim. Determinantın ne olduğu verilmiş, 2, ama bu değer zaten <span class="math inline">\(1/2\)</span> olarak <span class="math inline">\(A\)</span>'nin tersi önünde duruyor. O zaman 2 ve -3 değerlerini olduğu gibi boş olan yerlere taşırız.</p>
<p><span class="math display">\[ A^{-1} = \frac{1}{2}
\left[\begin{array}{rrr}
1 &amp; 2 &amp; -3 \\
-1 &amp; -2 &amp; 5 \\
2 &amp; 2 &amp; -6
\end{array}\right]
 \]</span></p>
<p>Örnek</p>
<p><span class="math inline">\(MX = 0\)</span></p>
<p>Sistem</p>
<p><span class="math display">\[ x + 3y + z = 0 \]</span></p>
<p><span class="math display">\[ 2x - z  = 0\]</span></p>
<p><span class="math display">\[ x + y = 0 \]</span></p>
<p>Eğer noktasal çarpım olarak yazarsak</p>
<p><span class="math display">\[ &lt; x,y,z &gt; \cdot &lt; 1,3,1 &gt; = 0 \]</span></p>
<p><span class="math display">\[ &lt; x,y,z &gt; \cdot &lt; 2,0,-1 &gt; = 0 \]</span></p>
<p><span class="math display">\[ &lt; x,y,z &gt; \cdot &lt; 1,1,0 &gt; = 0 \]</span></p>
<p>Bu ifade bize aslında üstte sağdaki üç vektöre dik olan bir vektörü bulmamızı</p>
<p>söylüyor, çünkü o vektörle <span class="math inline">\(&lt; x,y,z &gt;\)</span> noktasal çarpımı sıfır sonucu veriyor. İki vektöre dik üçüncü bir vektör bulmayı zaten biliyoruz, ilk iki vektör <span class="math inline">\(&lt; 1,3,1 &gt;\)</span> ve <span class="math inline">\(&lt; 2,0,-1 &gt;\)</span>'i kullanarak bunu yapabiliriz, onların çapraz çarpımını alırız (üçüncü denklemi atlıyoruz -aslında hangi iki vektörü seçtiğimiz önemli değil-),</p>
<p><span class="math display">\[ 
\left|\begin{array}{rrr}
\vec{i} &amp; \vec{j} &amp; \vec{k}  \\
1 &amp; 3 &amp; 1 \\
2 &amp; 0 &amp; -1
\end{array}\right| = &lt; -3,3,-6 &gt;
\]</span></p>
<p>Bir denklem atladık, 3 boyutta hepsi birbirine dik en fazla üç tane vektör olabilir, o zaman iki vektöre dik üçüncü bir vektörü çapraz çarpımla elde edersek, bu vektör atladığımız üçüncü vektöre paralel demektir.</p>
<p>Tüm çözümler de şöyledir</p>
<p><span class="math display">\[ x = -3t \]</span></p>
<p><span class="math display">\[ y = 3t \]</span></p>
<p><span class="math display">\[ z = -6t \]</span></p>
</body>
</html>
