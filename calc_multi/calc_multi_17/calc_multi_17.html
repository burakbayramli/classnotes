<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
  <title></title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="ders-17">Ders 17</h1>
<p>Önceki derste</p>
<p><span class="math display">\[ \int \int (1-x^2-y^2) \mathrm{d} A \]</span></p>
<p><span class="math display">\[ x^2+y^2 \le 1 \]</span></p>
<p><span class="math display">\[ x,y \ge 0 \]</span></p>
<p>entegralini hesapladık, fakat kullandığımız yöntem biraz karmaşıklığa yol açtı. Daha iyi bir yöntem kutupsal forma geçmektir.</p>
<p>Hatırlarsak <span class="math inline">\(x,y\)</span> kordinat sisteminde çift entegral için entegrasyon alanını yatay, dikey şekilde parçalara ayırmıştık, <span class="math inline">\(dA = \mathrm{d} y \mathrm{d} x\)</span> haline gelmişti. Kutupsal formda</p>
<p><span class="math display">\[ \int \int  ... \mathrm{d} r \mathrm{d} \theta\]</span></p>
<p>şeklinde bir form olur, önce <span class="math inline">\(r\)</span> üzerinden entegrasyon en kolayı. Bu demektir ki <span class="math inline">\(\theta\)</span>'yi sabitleriz, ve <span class="math inline">\(r\)</span> üzerinde hareket ederiz.</p>
<div class="figure">
<img src="17_1.png" />

</div>
<p>Birim disk örneğinde bu hareket basit, <span class="math inline">\(r=0\)</span>'dan başlanır, ve 1 değerine gelinceye kadar hareket edilir. <span class="math inline">\(\theta\)</span> için 0'dan başlanır, üstteki alana göre, <span class="math inline">\(\pi/2\)</span>'ya gelinceye kadar hareket edilir. Sınırlar şöyle olur:</p>
<p><span class="math display">\[ \int_0^{\pi/2} \int_0^1  ... \mathrm{d} r \mathrm{d} \theta\]</span></p>
<p>Fakat, dikkat, bu önemli bir nokta, <span class="math inline">\(dA\)</span> büyüklüğü <span class="math inline">\(\mathrm{d} r \mathrm{d} \theta\)</span>'ya eşit <em>değildir</em>.</p>
<div class="figure">
<img src="17_2.png" />

</div>
<p>Üstteki resimdeki içi karalanmış ufak dikdörtgeni düşünelim, dikdörtgenin kenarlarından biri biraz eğimlidir (çemberin parçası olduğu için) fakat kenarlar küçüldükçe bu ufak alan dikdörtgen olarak görülebilir. Neyse, kenarların biri <span class="math inline">\(\Delta r\)</span> (bu kolay), diğeri? Öteki kenar <span class="math inline">\(\Delta \theta\)</span> değil, çünkü o kenar çemberin bir parçası, o zaman <span class="math inline">\(r \Delta \theta\)</span>.</p>
<p>Bu demektir ki kenarları sonsuz küçülttüğümüz zamanda bile</p>
<p><span class="math display">\[ dA = r \mathrm{d} r \mathrm{d} \theta \]</span></p>
<p>olacak. Entegral</p>
<p><span class="math display">\[ \int_0^{\pi/2} \int_0^1  f \mathrm{d} r \mathrm{d} \theta\]</span></p>
<p><span class="math display">\[ f =  (1-x^2-y^2)\]</span></p>
<p>Kutupsal forma tabii ki mekanik bir şekilde</p>
<p><span class="math display">\[ x = r\cos\theta \]</span></p>
<p><span class="math display">\[ y = r\sin\theta \]</span></p>
<p>eşitliklerini alıp <span class="math inline">\(f\)</span> içinde yerlerine koyabiliriz, fakat biraz dikkatli bakarsak <span class="math inline">\(-x^2-y^2\)</span> aslında <span class="math inline">\(-(x^2+y^2)\)</span> ve <span class="math inline">\(r^2=x^2+y^2\)</span> olduğuna göre, bunu kullanabiliriz</p>
<p><span class="math display">\[ f =   1-r^2 \]</span></p>
<p>Yani</p>
<p><span class="math display">\[ \int_0^{\pi/2} \int_0^1  1-r^2 \mathrm{d} r \mathrm{d} \theta\]</span></p>
<p><span class="math display">\[ \int_0^{\pi/2}  \bigg[ \frac{r^2}{2} - \frac{r^4}{4} \bigg]_0^1 \mathrm{d} \theta\]</span></p>
<p><span class="math display">\[
\int_0^{\pi/2} \frac{1}{4} \mathrm{d} \theta =
\frac{1}{4} \frac{\pi}{2} = \frac{\pi}{8}
\]</span></p>
<p>Önceki derse göre daha kolay oldu.</p>
<p>Çift entegraller ne işe yarar?</p>
<p>Önceki derste çift entegralleri hacim hesaplama bağlamında işledik. Fakat hacim hesabı tek uygulama alanları değil, aynen tek değişkenli entegralin sadece alan hesaplamada kullanılmadığı gibi. Çift entegralleri belli bir bölgedeki fonksiyonları toplama olarak görmek daha iyi [1], belki bu fonksiyonun o bölgedeki ortalamasını hesaplamak istiyoruz, vs. Bazı kullanımları listeleyelim:</p>
<p>Uygulamalar</p>
<ol style="list-style-type: decimal">
<li>Belli bir bölge <span class="math inline">\(R\)</span>'nin alanını hesaplamak.</li>
</ol>
<div class="figure">
<img src="17_3.png" />

</div>
<p>Bazı durumlarda bu hesap tek entegral ile yapılabiliyor, ama çift entegral ile daha kolay. Şöyle</p>
<p><span class="math display">\[ Alan(R) = \int \int_R 1 \mathrm{d} A \]</span></p>
<p>Eğer çift entegralleri illa hacim olarak görmek istiyorsak, üstteki hesap yüksekliği 1, baz alanı <span class="math inline">\(R\)</span> olan bir &quot;hacmi'' hesaplıyor. Hacim = baz alan X yükseklik'tir, ama yükseklik 1 olduğu için, üstteki hesap aynı sadece baz alanın ne olduğunu hesaplar! Güzel bir cinlik değil mi?</p>
<p>Ya da, diyelim ki yassı / düz bir objenin kütlesini hesaplamak istiyoruz, ve yoğunluk <span class="math inline">\(\delta = \textit{kütle} / \textit{birim alan}\)</span> olarak verilmiş. Her ufak parça için kütle</p>
<p><span class="math display">\[ \Delta m = \delta \cdot \Delta A \]</span></p>
<p>Tüm kütleyi üstteki ufak kütleleri toplayarak elde edebiliriz.</p>
<p><span class="math display">\[ \int \int_R \delta \cdot \mathrm{d} A \]</span></p>
<p>Eğer yoğunluk objenin her noktasında aynıysa, <span class="math inline">\(\delta\)</span> değişkenini formülden çıkartabiliriz tabii, ama her <span class="math inline">\(x,y\)</span> noktasında değişme durumu var ise, üstteki entegral hesabı güzelce yapacaktır.</p>
<ol start="2" style="list-style-type: decimal">
<li><span class="math inline">\(R\)</span> bölgesinde <span class="math inline">\(f\)</span>'in ortalaması</li>
</ol>
<p>Bir ortalama hesabını normalde, mesela belli sayılar için, nasıl yapacağımızı biliyoruz. Sayıları alıyoruz, toplamlarını kaç sayı olduğuyla bölüyoruz. Benzer şekilde, içinde olduğunuz odanın ortalama sıcaklığını hesaplamak istesek bir sürü noktada sıcaklık ölçümü alıp, onları toplayıp bölmemiz gerekir. Fakat bu sıcaklık ölçümü için potansiyel olarak sonsuz tane ölçüm olabilir. Bu hesabın matematiksel şekli ölçüm fonksiyonunu alan üzerinden entegre etmek, sonra alan büyüklüğüyle bölmektir.</p>
<p>Notasyon</p>
<p><span class="math display">\[ \textit{f&#39;nin ortalaması} = \bar{f} \]</span></p>
<p><span class="math display">\[ \bar{f} = \frac{1}{Alan(R)} \int \int f \mathrm{d} A \]</span></p>
<p>2a) Üstteki ortalama birörnek (uniform) bir ortalama, her noktaya aynı önemi veriyoruz. Eğer bazı noktalara daha fazla ağırlık vermek istersek, ağırlıklı ortalama (weighted average) hesabı yapabiliriz.</p>
<p><span class="math display">\[ 
\textit{f&#39;nin ağırlıklı ortalaması} = \frac{1}{\textrm{Kütle}(R)} 
\int \int_R f \ \delta \mathrm{d} A
\]</span></p>
<p>Ağırlıklı ortalama kütle merkezi (center of mass) hesaplarında ise yarar. Belki bir objenin bazı tarafları diğerlerine göre daha ağır, bu objenin kütle merkez hesabı bunu hesaba katmalı.</p>
<p>2 Boyutta kütle merkezi <span class="math inline">\((\bar{x},\bar{y})\)</span>,</p>
<p><span class="math display">\[  \bar{x}  = \frac{1}{\textrm{Kütle}} \int \int_R x \delta \mathrm{d} A  \]</span></p>
<p><span class="math display">\[  \bar{y}  = \frac{1}{\textrm{Kütle}} \int \int_R y \delta \mathrm{d} A  \]</span></p>
<ol start="3" style="list-style-type: decimal">
<li>Dönme direnci (moment of intertia): Bu kavram bir objenin dönüşe karşı gösterdiği dirençtir, aynen itilmeye karşı direnişin kütle olduğu gibi. Bir objeyi ne kadar ileri fırlatabileceğim onun kütlesine bağlıdır, onu ne kadar döndürebileceğim dönme direncine bağlıdır.</li>
</ol>
<p>DD hesabı için bir eksen tanımlanması gereklidir, çünkü &quot;neyin etrafında dönüleceği'' ancak bir eksene göre anlamlıdır. Hesap nasıl yapılır?</p>
<p>Ana fikir kinetik enerjiyi kullanmak. Eğer noktasal bir kütle <span class="math inline">\(m\)</span> hız <span class="math inline">\(v\)</span> ile hareket ediyorsa, kinetik enerji <span class="math inline">\(1/2 mv^2\)</span>.</p>
<p>İtmek yerine kütleyi bir eksen etrafında <span class="math inline">\(r\)</span> uzaklıkta <span class="math inline">\(\omega\)</span> rotasyonel hızda dönecek şekilde hareket ettirirsem,</p>
<div class="figure">
<img src="17_4.png" />

</div>
<p><span class="math display">\[ \frac{1}{2}mv^2 = \frac{1}{2}mr^2\omega^2  \]</span></p>
<p>Dönme direncinin itilmeyle olan bağlantısı formülde gözüküyor, <span class="math inline">\(m\)</span> itilme formülünde <span class="math inline">\(v^2\)</span>'in katsayısı. <span class="math inline">\(mr^2\)</span> ise <span class="math inline">\(\omega^2\)</span>'nin katsayısı.</p>
<p>Fakat bu basit bir noktasal kütle için. Daha çetrefil bir objeyi döndürmek istiyorsak, bu objenin tüm DD'si objenin içindeki tüm noktasal DD'lerin toplamı olacaktır.</p>
<p>Yoğunluğu <span class="math inline">\(\delta\)</span> olan bir obje için</p>
<p><span class="math display">\[ \Delta m = \delta \Delta A \]</span></p>
<p>DD</p>
<p><span class="math display">\[ \Delta m r^2 = r^2 \delta \Delta A \]</span></p>
<p>Üstteki parçaları bir bölge üzerinden toplarsam, tüm DD'yi bulurum. Nihai formül</p>
<p><span class="math display">\[ I_0 = \int \int_R r^2 \delta \mathrm{d} A \]</span></p>
<div class="figure">
<img src="17_5.png" />

</div>
<p>Rotasyonel kinetik enerji <span class="math inline">\(\frac{1}{2}I_0 \omega^2\)</span></p>
<p>Peki diğer tür dönme hareketleri? Mesela objeyi <span class="math inline">\(x\)</span> ekseni etrafında da döndürebilirdim.</p>
<div class="figure">
<img src="17_6.png" />

</div>
<p>Hesap benzer kavramları kullanır, dönme eksenine olan uzaklık <span class="math inline">\(r\)</span> kullanılır. Üstteki resimde kırmızı noktayı ele alalım, uzaklığı kırmızı okla gösteriliyor. Bu uzaklık aslında <span class="math inline">\(|y|\)</span> değil midir? <span class="math inline">\(r^2\)</span> lazım, o zaman <span class="math inline">\(y^2\)</span> kullanırız.</p>
<p><span class="math display">\[ I_x = \int \int y^2 \delta \mathrm{d} A \]</span></p>
<p>Örnek</p>
<p><span class="math inline">\(a\)</span> yarıçapındaki bir dışkı orijin etrafında döndürmek istiyoruz</p>
<div class="figure">
<img src="17_7.png" />

</div>
<p>Yoğunluk birörnek ve <span class="math inline">\(\delta = 1\)</span>. Dönme direnci nedir?</p>
<p><span class="math display">\[ I_0 = \int \int r^2 \mathrm{d} A \]</span></p>
<p><span class="math inline">\(r\)</span> ne? İnsanın içinden hemen <span class="math inline">\(a\)</span> demek gelebilir, ama değil. Unutmayalım, &quot;her nokta'' için DD hesaplıyoruz, yani disk içindeki her nokta dikkate alınmalı, ve bu noktaların hepsi <span class="math inline">\(a\)</span> uzaklığında değiller, uzaklıkları <span class="math inline">\(\le a\)</span>.</p>
<p>Kutupsal kordinata geçmek iyi olur mu? Evet.</p>
<p><span class="math display">\[ = \int_0^{2\pi} \int_0^a r^2 r \mathrm{d} r \mathrm{d}\theta \]</span></p>
<p><span class="math display">\[ = 2\pi \frac{a^4}{4} = \frac{\pi a^4}{2} \]</span></p>
<div class="figure">
<img src="17_8.png" />

</div>
<p>Ya orijin yerine üstteki yeşil noktada etrafında döndürmek isteseydim? Hani frizbiyi alıp parmağınız etrafında döndürdüğünüzde olduğu gibi.</p>
<p>Bu hesap için iki seçenek var. Eğer kordinat sistemi olduğu gibi kalırsa, işler biraz zor. Ama sistemi değiştirip yeşil noktayı yeni orijin haline getirirsek, işler biraz daha kolay.</p>
<div class="figure">
<img src="17_9.png" />

</div>
<p>Formül yine aynı</p>
<p><span class="math display">\[ I_0 = \int \int r^2 r \mathrm{d} r \mathrm{d}\theta \]</span></p>
<p>Sınırlar nasıl hesaplanır?</p>
<div class="figure">
<img src="17_10.png" />

</div>
<p>[Yeni] orijinden <span class="math inline">\(i\sin\)</span> gönderdiğimizi düşünelim, bu ışınlar çemberden nerede dışarı çıkar? Yani işaretli yerin uzunluğu nedir? <span class="math inline">\(2a \cos\theta\)</span>. Peki <span class="math inline">\(\theta\)</span> sınırları nedir? <span class="math inline">\(-\pi\)</span> ile <span class="math inline">\(\pi\)</span>, yani <span class="math inline">\(y\)</span> ekseninin tamamen sağ tarafı. &quot;Ama y ekseni üzerindeyken çembere girip çıkmıyoruz'' düşüncesi akla gelebilir, fakat orada teğet halindeyiz, yani sınırlar doğru.</p>
<p><span class="math display">\[ I_0 = \int_{-\pi/2}^{\pi/2} \int_0^{2a \cos\theta} r^2 r \mathrm{d} r \mathrm{d}\theta \]</span></p>
<p>İç</p>
<p><span class="math display">\[ = \bigg[ \frac{r^4}{4} \bigg]_{0}^{2a \cos\theta} =
4a^4 \cos^4\theta
\]</span></p>
<p>Dış</p>
<p><span class="math display">\[ I_0 = \int_{-\pi/2}^{\pi/2} 4a^4 \cos^4\theta \mathrm{d}\theta \]</span></p>
<p>Ders Notları 3B içinde bu formülün çabuk hesabı var. Sonuç</p>
<p><span class="math display">\[  = \frac{3}{2} \pi a^4 \]</span></p>
<p>Yani bir frizbiyi ortasından döndürmek yerine kenar noktası etrafında döndürmek 3 kat daha zor.</p>
<p>Kaynaklar</p>
<p>[1] Bu konu hakkında ek bölümdeki <em>Entegralleri Nasıl Düşünelim</em> yazısının okunması da tavsiye edilir.</p>
</body>
</html>
