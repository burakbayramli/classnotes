<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Ders 13</title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
</head>
<body>
<div id="header">
</div>
<h1 id="ders-13">Ders 13</h1>
<p>Lagrange Çarpanları (Multipliers)</p>
<p>Amaç yine <span class="math inline">\(f(x,y,z)\)</span> gibi birden fazla değişken içeren bir fonksiyonu maksimize etmek, değişik olan, <span class="math inline">\(x,y,z\)</span> değişkenlerinin birbirinden bağımsız ol<em>ma</em>ması. Bu değişkenlerin arasındaki ilişki <span class="math inline">\(g(x,y,z)=c\)</span> gibi bir fonksiyon tarafından gösteriliyor olabilir, <span class="math inline">\(c\)</span> bir sabittir. Yani <span class="math inline">\(f(x,y,z)\)</span>'i minimize ya da maksimize ediyoruz ve bunu sadece <span class="math inline">\(g(x,y,z)=c\)</span> şartına / sınırlama ifadesine (constraint) uyan <span class="math inline">\(x,y,z\)</span> değerleri için yapıyoruz.</p>
<p>Bunun için hangi tekniği kullanırız? Yollardan biri, eğer sınırlama ifadesi basit ise, belki bir değişkeni cebirsel olarak çözmek (diğerleri bağlamında ifade ederek), sonra geri <span class="math inline">\(f\)</span>'e sokarız, böylece klasik bir min / maks problemi elde ederiz, ki o tür bir problemi çözmeyi artık biliyoruz.</p>
<p>Fakat bazen <span class="math inline">\(x,y,z\)</span> değişkenleri için analitik çözüm mümkün olmaz, o zaman farklı teknikler kullanmamız gerekir. Bu derste öğreneceğimiz teknikler bunlar olacak.</p>
<p>Uygulama bağlamında, Lagrange Çarpanları bizi niye ilgilendiriyor? Belki fizik, termodinamik dersinde görmüşsünüzdür, sıcaklık, hacim ve basınç değerleri vardır, ve bu değerler birbirinden bağımsız değildir. Termodinamikte <span class="math inline">\(PV=nRT\)</span> denklemi vardır, gerçi burada analitik olarak basitleştirme yapabilirdik, ama bazı şartlarda tüm değişkenleri olduğu gibi tutmayı isteyebiliriz.</p>
<p>Şimdiye kadar min / maks problemleri için gördüğümüz kritik nokta bulma tekniklerinin burada ise yarayamacağını hemen belirtelim. O kritik noktalar <span class="math inline">\(g(x,y,z)=c\)</span> sınırlama ifadesini tatmin etmiyor olabilirler. Başka bir şeye ihtiyacımız var.</p>
<p>Örnek</p>
<p>Hiperbol <span class="math inline">\(xy =3\)</span> üzerinde olan ve orijine en yakın noktayı bul.</p>
<p>Aslında bu soruyu temel geometri kullanarak çözebiliriz, fakat burada Lagrange Çarpanları kullanarak çözeceğiz, çünkü iyi bir örnek.</p>
<div class="figure">
<img src="13_1.png" />

</div>
<p>Neyi minimize edelim? Mesela <span class="math inline">\(f(x,y) = \sqrt{x^2 + y^2}\)</span> olur mu? Olabilir, ama karekök ifadesinden kurtulursak daha iyi olur.</p>
<p>O zaman</p>
<p><span class="math display">\[ min \ f(x,y) = x^2 + y^2 \]</span></p>
<p><span class="math display">\[ ki, \ xy = 3  \]</span></p>
<p>Yani sınırlama ifadesini <span class="math inline">\(g(x,y) = xy\)</span> olarak seçtik.</p>
<p>Grafiğe bakalım. Yuvarlaklar <span class="math inline">\(f(x,y)\)</span> konturları, yeşil okla gösterilen mesela <span class="math inline">\(f(x,y) = 20\)</span> konturu. Bu kontur üst sağ köşe ve sol alt köşede gösterilen hiperbolu kesiyor mu? Evet. Fakat <span class="math inline">\(f(x,y) = 10\)</span>, vs. diyerek daha küçük yuvarlaklar elde edebilir miyim? Evet. Fakat bir noktadan sonra bu halkalar hiperbolu kesmeyecektir.</p>
<div class="figure">
<img src="13_2.png" />

</div>
<p>Aradığımız <span class="math inline">\(x,y\)</span> değerleri hiperbole teğet olan, olabilecek en küçük yuvarlak.</p>
<p>Çözüm için teğetlik kavramından faydalanabiliriz. Eğer olabilecek en minimal <span class="math inline">\(f\)</span>, her iki fonksiyonun kesit eğrilerinin teğet olduğu noktada ise, bu noktayı bulmaya uğraşabilirim.</p>
<p>İki kesit eğrisi birbirine teğet ise, onların teğet düzlemi paraleldir, eğer öyleyse, bu düzlemlerin normalleri birbirine paralel olmalıdır.</p>
<div class="figure">
<img src="13_3.png" />

</div>
<p>Bu normallerin aynı boyda olması gerekmez, yukarıdaki gibi, ama paralel olmaları gerekir. Bu durumda</p>
<p><span class="math display">\[
\nabla f // \nabla g
\]</span></p>
<p>ifadesi doğru olmalıdır, yani <span class="math inline">\(f\)</span>'in gradyanı <span class="math inline">\(g\)</span>'nin gradyanına paraleldir. Bazı örnekler [hocanın kullandığı program mouse ile tıklanan yerde (mavi nokta) her iki fonksiyonun gradyanını hemen grafikliyebiliyor, alttaki resimler birkaç örnek noktada yapılan tıklamalar].</p>
<div class="figure">
<img src="13_4.png" />

</div>
<div class="figure">
<img src="13_6.png" />

</div>
<div class="figure">
<img src="13_5.png" />

</div>
<p>Görüldüğü gibi minimal noktaların birinde (üstteki son resim) gradyanlar paralel.</p>
<p>Cebirsel olarak düşünürsek: vektörler ne zaman birbirine paralel olur? Birbirlerinin katı oldukları zaman. Yani şu şekilde bir ifadeyi yazabildiğimiz zaman</p>
<p><span class="math display">\[
\nabla f = \lambda \nabla g
\]</span></p>
<p>ki <span class="math inline">\(\lambda\)</span> bir sabit.</p>
<p>Gradyanlar aynı çizgide olup tam zıt yönü gösteriyor olabilir, bu durumu <span class="math inline">\(\lambda\)</span>'nin negatif olup olmaması halledecektir.</p>
<p>Yani aradığımız <span class="math inline">\(xy\)</span> üzerinde sayısal değer <span class="math inline">\(\lambda\)</span> üzerinden <span class="math inline">\(\nabla f = \lambda \nabla g\)</span> ifadesinin doğru olduğu bir nokta, ve <span class="math inline">\(\lambda\)</span> değerini arıyoruz (unutmayalım, gradyanlar belli <span class="math inline">\(x,y\)</span> değerleri üzerinde alınır). Yani 2 değişken içeren sınırlama ifadesi <span class="math inline">\(g(x,y)=c\)</span> içeren bir min / maks problemi yerine, bir denklem sistemi geçiriyoruz. Bu sistem nedir? Üstteki gradyan formülüdür, o da şu sisteme dönüşür:</p>
<p><span class="math display">\[ f_x = \lambda g_x \]</span></p>
<p><span class="math display">\[ f_y = \lambda g_y \]</span></p>
<p>Öyle değil mi? Çünkü <span class="math inline">\(\nabla f\)</span> ve <span class="math inline">\(\nabla g\)</span> birer vektördür,</p>
<p><span class="math display">\[ 
\nabla f =
\left[\begin{array}{r}
f_x \\
f_y
\end{array}\right], \ \ 
\nabla g =
\left[\begin{array}{r}
g_x \\
g_y
\end{array}\right]
\]</span></p>
<p>O zaman iki üstteki denklem sistemi şuradan ileri gelmektedir</p>
<p><span class="math display">\[ 
\left[\begin{array}{r}
f_x \\
f_y
\end{array}\right]  = 
\lambda
\left[\begin{array}{r}
g_x \\
g_y
\end{array}\right]
\]</span></p>
<p>Fakat hala eksik bir şey var. Elimizde <span class="math inline">\(x,y,\lambda\)</span> bilinmeyenleri var, ama sadece iki tane formül var. Eksik olan <span class="math inline">\(g(x,y) = c\)</span>, çünkü <span class="math inline">\(x,y\)</span> birbirinden bağımsız değil ve <span class="math inline">\(g\)</span> üzerinden bağlantılılar. Şimdi oldu. 3 formül şöyle:</p>
<p><span class="math display">\[ f_x = \lambda g_x \]</span></p>
<p><span class="math display">\[ f_y = \lambda g_y \]</span></p>
<p><span class="math display">\[ g(x,y) = c \]</span></p>
<p>Örneğimiz</p>
<p><span class="math display">\[ f(x,y) = x^2 + y^2 \]</span></p>
<p><span class="math display">\[ g(x,y) = xy  \]</span></p>
<p>üzerinde uygularsak</p>
<p><span class="math display">\[ 2x = \lambda y \]</span></p>
<p><span class="math display">\[ 2y = \lambda x \]</span></p>
<p><span class="math display">\[ xy = 3 \]</span></p>
<p>Bu sistemi çözmemiz gerekiyor. Yanlız şunu söyleyelim, bu sistemi çözmenin genel (hep işleyen) bir yöntemi yoktur. Çözüm bazen çok basittir, bazen zordur, bazen sadece sayısal / hesapsal açıdan çözülebilir (bilgisayar ile). Bu örnekte kolay.</p>
<p><span class="math display">\[ 2x - \lambda y = 0\]</span></p>
<p><span class="math display">\[ 2y - \lambda x = 0 \]</span></p>
<p><span class="math display">\[ xy = 3 \]</span></p>
<p>Matris formuna koyarsak</p>
<p><span class="math display">\[ 
\left[\begin{array}{rr}
2 &amp; -\lambda \\
\lambda &amp; -2
\end{array}\right]
\left[\begin{array}{r}
x \\ y
\end{array}\right]
=
\left[\begin{array}{r}
0 \\ 0
\end{array}\right]
\]</span></p>
<p>En basit çözüm <span class="math inline">\(x=0,y=0\)</span> sınırlama ifadesi <span class="math inline">\(xy=3\)</span>'u çözmez. Diğer çözüm ne zaman ortaya çıkar? Eğer matrisin determinantı sıfır ise.</p>
<p><span class="math display">\[ 
\left|\begin{array}{rr}
2 &amp; -\lambda \\
\lambda &amp; -2
\end{array}\right| = -4 + \lambda^2 = 0
\]</span></p>
<p><span class="math display">\[ &lt;=&gt; \lambda^2 = 4 \]</span></p>
<p><span class="math display">\[ &lt;=&gt; \lambda = \pm 2 \]</span></p>
<p>Elimizde iki durum var. <span class="math inline">\(\lambda\)</span> ya 2, ya da -2.</p>
<ol style="list-style-type: decimal">
<li><span class="math inline">\(\lambda = 2\)</span> durumunda</li>
</ol>
<p><span class="math display">\[ x = y \]</span></p>
<p><span class="math display">\[ x^2 = 3 \]</span></p>
<p>O zaman</p>
<p><span class="math inline">\((x,y)\)</span> = <span class="math inline">\((\sqrt{3}, \sqrt{3})\)</span> ya da <span class="math inline">\((-\sqrt{3}, -\sqrt{3})\)</span></p>
<ol start="2" style="list-style-type: decimal">
<li><span class="math inline">\(\lambda = -2\)</span> durumunda</li>
</ol>
<p><span class="math display">\[ x = -y \]</span></p>
<p><span class="math display">\[ -x^2 = 3 \]</span></p>
<p>Bu durumda çözüm yoktur (karesi alınıp eksi ile çarpılan hiçbir sayı 3 sonucunu vermez).</p>
<p>Üstteki son iki resime bakınca, <span class="math inline">\(\lambda = 2\)</span>'nin doğru olduğunu görüyoruz, çözüm olan iki noktada bir gradyan ötekinin hakikaten tam iki katı.</p>
<p>Bu metot niye işledi? Grafiklere baktık, teğetlik olduğunu gördük, fakat bunun niye kesinlikle böyle olması gerektiğini söylemedik.</p>
<p>Kısıtlı ifade gözönüne alınınca ele geçecek bir min / maks noktasında ve <span class="math inline">\(g = c\)</span> kesit eğrisi boyunca, <span class="math inline">\(f\)</span>'in değişim oranı <span class="math inline">\(=0\)</span> olmalıdır.</p>
<p>Şimdi aynı şeyi yönsel türev kullanarak söyleyelim.</p>
<p><span class="math inline">\(g=c\)</span>'e teğet olan her <span class="math inline">\(\hat{u}\)</span> için <span class="math inline">\(df / ds_{|\hat{u}} = 0\)</span> olmalı.</p>
<p>Yani şu resme bakarsak</p>
<div class="figure">
<img src="13_7.png" />

</div>
<p>Kesit yüzeyi (ki orada <span class="math inline">\(g=c\)</span>) üzerindeki nokta ve o yüzeye teğet olan yön <span class="math inline">\(\hat{u}\)</span> yönünde <span class="math inline">\(f\)</span>'in değişimi sıfırdır.</p>
<p><span class="math inline">\(df / ds_{|\hat{u}}\)</span> formülünün <span class="math inline">\(\nabla f \cdot \hat{u}\)</span> formülüne eşit olduğunu biliyoruz.</p>
<p>O zaman teğet olan her <span class="math inline">\(\hat{u}\)</span>, <span class="math inline">\(\nabla f\)</span>'e dik olmalıdır, yani <span class="math inline">\(\hat{u} \perp \nabla f\)</span>.</p>
<p>O zaman <span class="math inline">\(\nabla f\)</span>, <span class="math inline">\(g\)</span>'nin kesit seviyelerine diktir.</p>
<p><span class="math inline">\(g\)</span>'nin kesit seviyelerine dik bir başka vektör daha biliyoruz, o da <span class="math inline">\(g\)</span>'nin kendi gradyanı, yani <span class="math inline">\(\nabla g\)</span>.</p>
<p>O zaman <span class="math inline">\(\nabla f // \nabla g\)</span> olmalıdır çünkü her iki gradyan da <span class="math inline">\(g\)</span>'nin kesit seviyelerine aynı anda diktir.</p>
<p>Tekrar edelim. Sınırlanmış min, maks noktasında <span class="math inline">\(g\)</span> kesit seviyesi üzerinde ilerliyorsak, <span class="math inline">\(f\)</span>'in (en azından birinci derecedeki yaklaşıksallamasındaki) değişimi sıfırdır, yani <span class="math inline">\(g=c\)</span>'ye teğet yöndeki herhangi bir <span class="math inline">\(f\)</span> türevi sıfır olmalı. Min, maks olmak bu demek. O zaman <span class="math inline">\(g=c\)</span>'ye teğet olan herhangi bir <span class="math inline">\(\hat{u}\)</span>, <span class="math inline">\(f\)</span>'in gradyanı <span class="math inline">\(\nabla f\)</span>'e dik olmalıdır, ve bu da <span class="math inline">\(\nabla f\)</span>, <span class="math inline">\(g\)</span>'nin kesit seviyesine dik demektir.</p>
<p>Yani resimde gördüğümüz tekrar söylemiş oluyoruz. Her iki kesit seviyesi kısıtlanmış mın / maks noktasında birbirine teğet olmalı.</p>
<p>UYARI</p>
<p>Bu metot bir çözümün min mi, maks mi olduğunu söylemez.</p>
<p>Kötü haber: 2. türev testini kullanamayız.</p>
<p>Ne yapabiliriz? Elde edilen noktaları <span class="math inline">\(f\)</span>'e verip sonuca teker teker bakarız, birbirleri ile karşılaştırız. Mesela üstteki örnekten elde ettiğimiz değerler minimum'dur, maks bu problemde sonsuzluktadır.</p>
<p>Zor Örnek</p>
<p>Diyelim ki bir piramit inşa etmek istiyoruz, hacim ve üçgensel taban bize veriliyor. Amaç, tüm dış yüzey alanını minimize etmek.</p>
<div class="figure">
<img src="13_8.png" />

</div>
<p>Çözüm için bulmamız gereken piramidin en üst noktası. Değişik yerlerde olabilecek, ve nerede olduğuna göre hacimin, alanın değişebileceği elimizdeki ayar noktası orası. Hacim formülü</p>
<p>Hacim = <span class="math inline">\(\frac{1}{3}\)</span> Baz alanı <span class="math inline">\(\times\)</span> yükseklik</p>
<p>Hacmi ve baz alanı sabitlediysek, o zaman formülde geri kalan yükseklik te sabitlenmiş demektir. Minimize ederken onun üzerinde oynayamayız. O zaman üst nokta sadece xy düzlemine paralel olarak sağa, sola, ileri, geri, vs. şeklinde yer değiştirebilir, aşağı, yukarı çıkamaz.</p>
<div class="figure">
<img src="13_9.png" />

</div>
<p>Eğer kordinatları üstteki gibi ortaya çıkartsak, ele geçen tüm üçgenlerin alan hesabını vektör çapraz çarpımı ile hesaplamayı biliyoruz, onların toplamını elde etmeye uğraşabilirdik, vs. Fakat üstteki yöntem işleri daha fazla karıştırıyor. Kordinatları daha iyi temsil edecek bir yöntem gerekiyor bize.</p>
<div class="figure">
<img src="13_10.png" />

</div>
<p>Temsili üstteki gibi yapalım, resimde sağda olan şekil piramidin kuşbakışı görüntüsü. Piramit tabanında bir <span class="math inline">\(Q\)</span> noktası hayal edelim, <span class="math inline">\(P_1\)</span> ve <span class="math inline">\(P_2\)</span> arasından <span class="math inline">\(Q\)</span>'ye giden uzaklık <span class="math inline">\(u_3\)</span> [resimde iyi çıkmadı, biz ekledik], yüksekliği zaten biliyoruz, <span class="math inline">\(h\)</span>. O zaman piramit kenarında ona tekabül eden yükseklik <span class="math inline">\(\sqrt{u_3^2 + h^2}\)</span>.</p>
<p><span class="math display">\[ \textrm{Kenar alanı } = 
\frac{1}{2}a_1 \sqrt{u_1^2 + h^2} + 
\frac{1}{2}a_2 \sqrt{u_2^2 + h^2} + 
\frac{1}{2}a_3 \sqrt{u_3^2 + h^2} 
 \]</span></p>
<p>Bu 3 değişken içeren bir fonksiyon, <span class="math inline">\(f(u_1,u_2,u_3)\)</span>.</p>
<p>Üç değişkeni birbiri ile nasıl ilişkilendiririz? Çünkü büyük bir ihtimalle bunlar bağımsız değişkenler değiller.</p>
<p>Eğer üst resimdeki sağ şekle bakarsak, ve baz alanını üç parçaya bölersek, elde ettiğimiz</p>
<p><span class="math display">\[ \textrm{Baz alanı} = 
\frac{1}{2}a_1u_1 +  
\frac{1}{2}a_2u_2 +  
\frac{1}{2}a_3u_3
\]</span></p>
<p>formülüdür. Bu formül kısıtlama ifadem, yani bu problemin <span class="math inline">\(g\)</span>'sı. Kenar alanı formülü de <span class="math inline">\(f\)</span>'im.</p>
<p>Lagrange</p>
<p><span class="math display">\[
\nabla f = \lambda \nabla g
\]</span></p>
<p><span class="math display">\[ \frac{\partial f}{\partial u_1} =
\frac{1}{2}a_1 \frac{u_1}{\sqrt{u_1^2 + h^2}} = 
\lambda \frac{1}{2}a_1
\]</span></p>
<p><span class="math inline">\(1/2a_1\)</span>'ler iptal olur</p>
<p><span class="math display">\[
\frac{\partial f}{\partial u_1} =
\frac{u_1}{\sqrt{u_1^2 + h^2}} = \lambda 
\]</span></p>
<p>Diğerleri benzer şekilde</p>
<p><span class="math display">\[
\frac{\partial f}{\partial u_2} =
\frac{u_2}{\sqrt{u_2^2 + h^2}} = \lambda 
\]</span></p>
<p><span class="math display">\[
\frac{\partial f}{\partial u_3} =
\frac{u_3}{\sqrt{u_3^2 + h^2}} = \lambda 
\]</span></p>
<p>Son üç formülün üçü de <span class="math inline">\(\lambda\)</span>'ya eşit, o zaman üç formül birbirine eşit. Bu mantığı izlersek, <span class="math inline">\(u_1 = u_2 = u_3\)</span> olması gerektiği sonucuna da varırız.</p>
<p>O zaman <span class="math inline">\(Q\)</span> noktası her kenardan eşit uzaklıkta, tam ortada olmalı.</p>
<p>Soru</p>
<p>Bir dikdörtgensel kutu birinci oktan (octant) içine konuyor, ki kutunun <span class="math inline">\(Q\)</span> köşesi tam orijinde, onun köşegen olarak tam zıttında duran <span class="math inline">\(P\)</span> noktası ise <span class="math inline">\(f(x,y,z)=c\)</span> gibi bir yüzeye dokunuyor. Lagrange Çarpanları tekniğini kullanarak hangi <span class="math inline">\(P\)</span> noktası için bu kutunun en büyük hacime sahip olacağını hesaplayın, ve hesabınızın bir maksimum nokta ortaya çıkartıp çıkarmadığını nasıl bildiğinizi ortaya koyun.</p>
<p>Oktan kavramı alttaki şekilde gösteriliyor, Latin &quot;octo'' bilindiği gibi &quot;sekiz'' anlamına geliyor, ki alttaki 3D kordinat sistemi 8 parçaya bölünmüş. 1. oktan tüm işaretlerin, yani <span class="math inline">\(x,y,z\)</span>'nin hepsinin + olduğu bölge.</p>
<div class="figure">
<img src="octant.png" />

</div>
<p>Cevap</p>
<ol style="list-style-type: lower-alpha">
<li><span class="math inline">\(f(x,y,z) = x + 2y + 3z = 18\)</span></li>
</ol>
<p><span class="math display">\[
\nabla (xyz) = \lambda \cdot \nabla f(x,y,z)
\]</span></p>
<p><span class="math display">\[ yz = \lambda, \ xz = 2\lambda, \ xy = 3\lambda \]</span></p>
<p>Bu formülleri aynı anda çözmek için üstteki üç denklemi sırasıyla <span class="math inline">\(x,y,z\)</span> ile çarparız böylece sol tarafı aynı olan üç tane denklem elde etmiş oluruz.</p>
<p><span class="math display">\[ xyz = \lambda x \]</span></p>
<p><span class="math display">\[ xyz = 2 \lambda y \]</span></p>
<p><span class="math display">\[ xyz = 3 \lambda z \]</span></p>
<p>Böylece üç denklemin sağ tarafı artık birbirine eşittir.</p>
<p><span class="math display">\[ x = 2y = 3z \]</span></p>
<p>Daha önceden biliyoruz ki</p>
<p><span class="math display">\[ x + 2y + 3z = 18 \]</span></p>
<p>Birbirine eşit üç şeyin toplamı <span class="math inline">\(18\)</span> ise, o şeylerin her birinin büyüklüğü <span class="math inline">\(6\)</span> demektir, yani</p>
<p><span class="math display">\[ x = 2y = 3z = 6\]</span></p>
<p>Buradan <span class="math inline">\(x,y,z\)</span> teker teker bulunabilir,</p>
<p><span class="math display">\[ x = 6, y=3, z= 2 \]</span></p>
<p>Bu bir maksimumdur çünkü 1. oktanda kalıp olabileceğimiz en küçük değer <span class="math inline">\(x,y,z\)</span> sıfır olduğu, yani orijinde olduğu zamandır. Bu noktalar orjinden büyük değerler.</p>
<p>
  <a href="..">Yukarı</a>
</p>
</body>
</html>
