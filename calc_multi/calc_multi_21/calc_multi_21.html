<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Ders 21</title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
</head>
<body>
<h1 id="ders-21">Ders 21</h1>
<p>Bir önceki ders yol bağımsızlığı özelliği ve muhafazakarlığın birebir ilişkide olduğunu gördük. Bu derste bir alana bakarak o alanın gradyan alanı olup olmadığını anlamamızı sağlayacak bir matematiksel kriter göreceğiz, ve eğer alan bir gradyan alanı ise, onun bağlı olduğu potansiyel alanı hesaplamanın yolunu işleyeceğiz.</p>
<p>Bir vektör alanı <span class="math inline">\(\vec{F} = &lt; M,N &gt;\)</span> eğer gradyan alanı ise</p>
<p><span class="math display">\[ M = f_x, \quad N = f_y \]</span></p>
<p>Bunu biliyoruz. Kısmi türevlerin daha önce öğrendiğimiz özelliğine göre, şunu da biliyoruz. <span class="math inline">\(f_{xy} = f_{yx}\)</span> mesela. O zaman elimizde bir gradyan alanı var ise</p>
<p><span class="math display">\[ M_y = N_x \]</span></p>
<p>doğru olmalı.</p>
<p>Tek kontrol etmemiz gereken bu. Tabii vektör alanı <span class="math inline">\(\vec{F} = &lt; M,N &gt;\)</span> her yerde tanımlı ve türevi alınabilir bir formda olmalı. Tanımlılık hakkında - ödevlerimizden birisi bu konuyu işliyor mesela, size tek bir nokta haricinde her yerde tanımlı bir vektör alanı veriyoruz, ve tüm bu anlattıklarımız o noktada ise yaramaz hale geliyor. Bu konuyu daha derin şekilde inceleyeceğiz, mesela &quot;basit şekilde bağlı bölgeler (simply connected regions)'' konusuna bakacağız.</p>
<p>Şimdilik şu yeterli, eğer alan her yerde tanımlı ise ve <span class="math inline">\(M_y = N_x\)</span> ise, alan bir gradyan alanıdır.</p>
<p>Örnek</p>
<p><span class="math display">\[ \vec{F} = -y\hat{i} + x\hat{j} \]</span></p>
<div class="figure">
<img src="21_1.png" />

</div>
<p>Bir önceki derste bu alanın muhafazakar olmadığına (yani gradyan alanı olamayacağına) karar vermiştik, çünkü üstteki çember etrafında bir çizgi entegrali alınca sonuç sıfır değil, pozitif bir değer çıkıyordu. Ama biz yine de, biraz önce öğrendiğimiz tekniği kullanarak bunu kontrol edelim.</p>
<p><span class="math display">\[ \vec{F} = \underbrace{-y}_{M}\hat{i} + 
\underbrace{x}_{N}\hat{j} 
\]</span></p>
<p><span class="math display">\[ \frac{\partial M}{\partial y} = -1 \]</span></p>
<p><span class="math display">\[ \frac{\partial N}{\partial x} = 1 \]</span></p>
<p>Bu iki sonuç birbirinin aynısı değil. Demek ki alan bir gradyan alanı değil.</p>
<p>Örnek</p>
<p><span class="math display">\[ \vec{F} = (4x^2 + axy)\hat{i} + (3y^2 + 4x^2)\hat{j} \]</span></p>
<p>Hangi <span class="math inline">\(a\)</span> değerleri için bu alan bir gradyan alanı olur?</p>
<p><span class="math display">\[ M_y = ax \]</span></p>
<p><span class="math display">\[ N_x = 8x \]</span></p>
<p><span class="math inline">\(a=8\)</span>. Bu arada, ikinci kısmı türevleri birbirine eşit yapınca, bu eşitlik her noktada doğru olmalıdır. Yani cebirsel olarak <span class="math inline">\(ax = 8x\)</span> şeklinde bir eşitlik hazırlayıp cebirsel numaralarla <span class="math inline">\(x\)</span>'i bulmuyoruz, çünkü bu cebirsel çözümde <span class="math inline">\(x=0\)</span> da işlerdi, ama bu doğru cevap olmazdı. Biz ikinci kısmı türevlerin &quot;aynı ifade'' olmasını istiyoruz.</p>
<p>Devam edelim. Alanımız artık şöyle</p>
<p><span class="math display">\[ \vec{F} = (4x^2 + 8xy)\hat{i} + (3y^2 + 4x^2)\hat{j} \]</span></p>
<p>Peki bu gradyan alanınıyla bağlantılı potansiyel alanı nasıl buluruz?</p>
<p>Bir yöntem tahmin etmektir, çoğunlukla ise yarar. Ama daha sistematik olan iki yöntem göreceğiz şimdi, sınavda bunlardan birini kullanın, çünkü tahmin her zaman ise yaramıyor, hatta bazı durumlarda tahmin yanlış yollara bile götürebiliyor.</p>
<p>1'inci Yöntem - çizgi entegralini hesaplayarak</p>
<div class="figure">
<img src="21_2.png" />

</div>
<p>Alanımızda çizgi entegral alalım, benim en favori noktam, orijinden başlasın, <span class="math inline">\(x_1,y_1\)</span> noktasına giden <span class="math inline">\(C\)</span> üzerinde yapılan işi hesaplasın. Sonuç şöyle olmalı</p>
<p><span class="math display">\[ \int_C \vec{F} \cdot \mathrm{d}\vec{r} = 
f(x_1,y_1) - f(0,0)
\]</span></p>
<p>Eğer bu doğruysa şunu da yazabilmeliyim (basit bir cebirsel manipülasyon)</p>
<p><span class="math display">\[ f(x_1,y_1) = \int_C \vec{F} \cdot \mathrm{d}\vec{r} + f(0,0) \]</span></p>
<p>ki <span class="math inline">\(f(0,0)\)</span> bir sabittir. Bu sabitin ne olduğunu bilmiyoruz, ama onun ne olacağını aslında &quot;tanımlayabiliriz''.</p>
<p>Diyelim ki bir potansiyel fonksiyonumuz var. Bu fonksiyona 1 eklemek, ya da hernangi başka bir sayı eklemek bu potansiyeli değiştirmez, çünkü gradyanlar aynı kalacaktır (sabitler kısmi türev alınırken yokolacağı için). o zaman <span class="math inline">\(f(0,0)\)</span>'i bu eklenen sabit olarak görebiliriz, ya da entegrasyon sabiti olarak görebiliriz. Aynen Calculus'ta anti-türev alındığı zaman olduğu gibi, cebirsel olarak elde edilen formül &quot;sabit haricinde'' elde edilen bir sonuçtur.</p>
<p>Fakat üstteki ihtiyaçlar bağlamında, bir entegral alınmıştır, ama sabit haricinde formülde geri kalan aradığımız potansiyel fonksiyonu olarak görülebilir.</p>
<p>O zaman çizgi entegralini hesaplayacağız. Bu hesapta üstteki resimdekinden daha basit bir <span class="math inline">\(C\)</span> kullanmak daha iyi olur, mesela şöyle (sarı çizgi)</p>
<div class="figure">
<img src="21_3.png" />

</div>
<p>Bu <span class="math inline">\(C\)</span> niye daha basit. Çünkü iki parçanın ayrı ayrı entegralini alırken, bir parçada <span class="math inline">\(dy\)</span>, diğer parçada <span class="math inline">\(dx\)</span> sıfır olacak, çünkü o eksende değişim olmayacak, böylece cebirsel olarak işimiz daha kolaylaşacak. Not: Beyaz yerine sarı çizgiyi niye kullanabildik? Çünkü gradyan alanında çizgisel entegrali hesaplıyoruz, başlangıç ve bitiş noktası aynı olan entegraller aynı değerdedir.</p>
<p>Parçaları şöyle tanımlayalım</p>
<div class="figure">
<img src="21_4.png" />

</div>
<p><span class="math display">\[ \vec{F} = &lt; 4x^2 + 8xy, 3y^2 + 4x^2 &gt;\]</span></p>
<p>Entegral</p>
<p><span class="math display">\[ \int_C \vec{F} \cdot \mathrm{d}\vec{r} = 
(4x^2 + 8xy) dx + (3y^2 + 4x^2) dy
\]</span></p>
<p>Parça <span class="math inline">\(c_1\)</span>: <span class="math inline">\(x\)</span>, 0'dan <span class="math inline">\(x_1\)</span>'e gidiyor, <span class="math inline">\(y=0\)</span>, <span class="math inline">\(dy = 0\)</span></p>
<p><span class="math display">\[
\int_{c_1} \vec{F} \cdot \mathrm{d}\vec{r} =  \int_0^{x_1} 4x^2 \mathrm{d} x 
\]</span></p>
<p>Bir sürü terim iptal oldu ve bu sayede üstteki ifade bayağı basitleşti.</p>
<p>Bu arada niye <span class="math inline">\(x,y\)</span> yerine <span class="math inline">\(x_1,y_1\)</span> kullandığım herhalde belli oluyor, <span class="math inline">\(x,y\)</span> entegrasyon değişkenlerim, <span class="math inline">\(x_1,y_1\)</span> ise sabitler. Neyse, sonuç</p>
<p><span class="math display">\[ = \frac{4}{3} x_1^3\]</span></p>
<p>Parça <span class="math inline">\(c_2\)</span>: <span class="math inline">\(y\)</span>, 0'dan <span class="math inline">\(y_1\)</span>'e gidiyor, <span class="math inline">\(x=x_1\)</span>, <span class="math inline">\(dx = 0\)</span>.</p>
<p><span class="math display">\[
\int_{c_2} \vec{F} \cdot \mathrm{d}\vec{r} = 
\int_0^{y_1} (3y^2 + 4x_1^2) \mathrm{d} y
\]</span></p>
<p><span class="math display">\[ = \bigg[ y^3 + 4x_1^2y \bigg]_0^{y_1} \]</span></p>
<p><span class="math display">\[ = y_1^3 + 4x_1^2y_1 \]</span></p>
<p>Bu iki sonucu birbirine ekleyince potansiyelin formülü ortaya çıkacak.</p>
<p><span class="math display">\[ f(x_1,y_1) = \frac{4}{3} x_1^3 + y_1^3 + 4x_1^2y_1 + c\]</span></p>
<p>Formüldeki <span class="math inline">\(c\)</span> bir sabit, baştan beri olduğunu farzettiğimiz entegrasyon sabiti bu.</p>
<p>Bu noktada <span class="math inline">\(x_1,y_1\)</span> yerine <span class="math inline">\(x,y\)</span> da kullanabiliriz artık</p>
<p><span class="math display">\[ f(x,y) = \frac{4}{3} x^3 + y^3 + 4x^2y + c\]</span></p>
<p>Bu sonucu kontrol edebilirsiniz, eğer gradyanı alırsanız, ilk baştaki vektör alanını elde edersiniz.</p>
<p>2'inci Yöntem - anti türevleri kullanarak</p>
<p>Öyle bir fonksiyon arıyoruz ki</p>
<p><span class="math display">\[ 
\left\{ \begin{array}{l}
f_x = 4x^2 + 8xy \\
f_y = 3y^2 + 4x^2
\end{array} \right.
\]</span></p>
<p>doğru olmalı.</p>
<p>Ilk formülü <span class="math inline">\(x\)</span>'e göre entegre edelim.</p>
<p><span class="math display">\[ f = \frac{4}{3}x^3 + 4x^2y + g(y)
\qquad (1)\]</span></p>
<p>Burada <span class="math inline">\(g(y)\)</span> entegrasyon sabiti gibi, ama tam değil, çünkü <span class="math inline">\(y\)</span> değişkenine bağlı. Ama yine de ilerleme kaydetmiş sayılırız çünkü <span class="math inline">\(g(y)\)</span> en azından <span class="math inline">\(x\)</span>'e bağlı değil.</p>
<p>Şimdi üstteki <span class="math inline">\(f\)</span>'in <span class="math inline">\(y\)</span>'ye göre kısmi türevini alırsam ne olur?</p>
<p><span class="math display">\[ f_y = 4x^2 + g&#39;(y) \]</span></p>
<p>Bu formülü üç formül üstteki bloktaki <span class="math inline">\(f_y\)</span> ile uydurmak istiyorum şimdi. Bu uydurma bana <span class="math inline">\(g&#39;(y)\)</span>'nin ne olduğunu söyleyecek.</p>
<p><span class="math display">\[ 4x^2 + g&#39;(y) = 3y^2 + 4x^2 \]</span></p>
<p>ise, o zaman</p>
<p><span class="math display">\[ g&#39; = 3y^2 \]</span></p>
<p><span class="math display">\[ g(y) = y^3 + c \]</span></p>
<p>Bu sefer sabit <span class="math inline">\(c\)</span> gerçek bir sabit, yani bir sayı, çünkü <span class="math inline">\(g\)</span> fonksiyonu <span class="math inline">\(y\)</span> haricinde başka hiçbir şeye bağlı değil.</p>
<p>Devam edelim, üstteki formülü alıp (1)'e sokarsak</p>
<p><span class="math display">\[ f = \frac{4}{3}x^3 + 4x^2y + y^3 + c\]</span></p>
<p>Ve daha önce 1. yöntem sırasında söylediğimiz gibi, <span class="math inline">\(c\)</span> olmasa da olur, formülün geri kalanı aradığımız potansiyel alan için yeterli.</p>
<p>Bu yöntemin avantajı hiç entegral tanımı yazmamıza gerek yok. Ama işlemleri dikkatli yapmamız lazım.</p>
<p>Bu arada, <span class="math inline">\(g&#39;\)</span>'yi uydurduktan sonra eğer formül içinde bir <span class="math inline">\(x\)</span> görürsek, bir şeyler yanlış gitmiş demektir, belki de aradığımız alan muhafazakar değil.</p>
<p>Notasyon</p>
<p>Kapalı bir eğri, yani başı ve sonu birleşen bir eğri üzerinden entegral alınınca, bu kapalılığın bariz olması için çoğunlukla entegral işareti değiştirilir ve şöyle kullanılır</p>
<p><span class="math display">\[ \oint_{C} \vec{F} \cdot \mathrm{d}\vec{r} = 0\]</span></p>
<p>Yani entegral işaretinin üzerinde bir çember var. Bu notasyon hesaplamada hiçbir şey değiştirmiyor, sadece hatırlatıcı olarak kullanılıyor.</p>
<p>Ekler</p>
<p>Gradyan alanı var ise, her noktada <span class="math inline">\(M_x = M_y\)</span> olmalı demiştik. Bu ifadeye tersinden bakarsak o da geçerli olur mu? Yani her noktada <span class="math inline">\(M_x = M_y\)</span> ise gradyan alanı olmalı mı? Evet,  eğer <span class="math inline">\(\vec{F}\)</span> tüm düzlemde tanımlı ise, ya da bir diğer deyişle, basitçe bağlı bölgede (simply connected region) isek. Basitçe bağlı bölgelerin tanımı bir dahaki derste.</p>
<p>Tanım</p>
<p>Rotasyonel operatör, Curl'ün (dolam) ne olduğunu görelim şimdi.</p>
<p><span class="math display">\[ \mathrm{curl} (\vec{F}) = N_x - M_y \]</span></p>
<p>Yani bunlar zaten elimizde olan bilgiler, sadece bu bilgiyi değişik bir şekilde paketledik, tek bir sayı haline getirdik.</p>
<p><span class="math inline">\(M_x = M_y\)</span> şartını <span class="math inline">\(\mathrm{curl}(\vec{F}) = 0\)</span> olarak ta ifade edebiliriz. Curl'ün ölçtüğü bir vektör alanının muhafazakar olmaktaki başarısızlığıdır. Başka bir deyişle muhafazakarlığın testi <span class="math inline">\(\mathrm{curl}(\vec{F})\)</span>'in sıfır olup olmadığı.</p>
<p>Bu kavramı zihnimizde canlandırabilmek için bir hız alanını düşünelim. Böyle bir alanda curl rotasyonu ölçer. Curl gidişat sırasına ne kadar bükülme / kıvrılma (twisting) olduğunu ölçer, burada İngilizce şatafatlı bir tanım &quot;vorticity''.</p>
<p>Diyelim ki bir sabit vektör alanındayım, tüm vektörler aynı <img src="21_5.png" /> <span class="math display">\[ \vec{F} = &lt; a,b &gt; \]</span></p>
<p>O zaman curl tabii ki sıfır, çünkü kısmı türevleri alınca ikisi de sıfır olacak. Ve resimden de bariz olduğu üzere, bu alanda hiç kıvrılma bükülme yok.</p>
<p>Ya da radyal vektör alanına bakalım <img src="21_6.png" /> <span class="math display">\[ \vec{F}= &lt; x,y &gt; \]</span></p>
<p><span class="math display">\[
\mathrm{curl} \vec{F} =
\frac{\partial }{\partial x}(y) -
\frac{\partial }{\partial y}(x) = 0
\]</span></p>
<p>ve hakikaten bu alanda da hiç rotasyon yok.</p>
<p>Diğer yandan bizim favori alana bakarsak <img src="21_1.png" /></p>
<p><span class="math display">\[ \vec{F} = &lt; -y,x &gt; \]</span></p>
<p><span class="math display">\[
\mathrm{curl} \vec{F} =
\frac{\partial }{\partial x}(x) -
\frac{\partial }{\partial y}(-y) = 2
\]</span></p>
<p>Bu hareket birim açısal hızda hareket eder, ve curl rotasyon bileşeninin açısal hızının iki katını hesaplar.</p>
<p>Bir hareketin bileşenlerini düşünürsek, mesela bir yerden bir yere taşınma (translation), yayılma (dilation), rotasyon, vs. Curl bu bileşenlerden bir noktada rotasyonun ne kadar yüksek olduğunu ölçer.</p>
<p>Çetrefil bir hareket tabii ki her noktada farklı rotasyon sergileyebilir, bu sebeple zaten curl belli bir noktada ölçülür, sabit olması şart değildir, her yerde değişebilir. Mesela atmosferik modellemede curl'ün yüksek olduğu bölgeler bir kasırga olabilir.</p>
<p>Curl'ün işareti rotasyonun saat yönünde olup olmadığını belirler.</p>
<p>Tüm bunların kuvvet alanı bağlamında anlamı nedir? Çünkü baştan beri kuvvet alanı, orada yapılan işten bahsediyoruz.</p>
<p>Bir kuvvet alanının curl'ü herhangi bir noktaya koyulabilecek bir test objesi üzerinde uygulanacak dönme kuvvetini (torque) ölçer. Hatırlayalım, dönme kuvveti bir kuvvet alanının rotasyonel dünyadaki karşılığıdır. Benzer şekilde açısal hız (angular velocity) ve hız, kütle ve dönme direnci [1] (moment of inertia) arasındaki parallellik olduğu gibi.</p>
<p>Kuvvet / kütle bize ivmeyi verir, ki bu hızın türevidir. Dönme kuvveti / hızlanma eğilimi bize açısal ivmeyi verir, ve açısal hızın türevidir.</p>
<p>Yani hız alanına bir obje koyduğumuzu düşünelim, mesela bir sıvı üzerinde yüzecek şekilde bir obje koyduk, bu hız alanının curl'ü bu objenin herhangi bir anda ne kadar hızlı döndüğünü gösterir. Bir kuvvet alanının curl'ü açısal hızın ne kadar hızlı arttığını ya da azaldığını hesaplar.</p>
<p>Ekler</p>
<p>Direnç (inertia) şöyle açıklanabilir: hareket eden şeyler hareketli kalmak, duran şeyler durma halinde kalma eğilimindedirler. Bu hallerinden başka bir duruma geçmeye gösterdikleri tepki, direnç olarak isimlendirilir. İngilizce &quot;inert'' kelimesi duruk, durgun, nötr çağrışımları yapar.</p>
<p>
  <a href="..">Yukarı</a>
</p>
</body>
</html>
