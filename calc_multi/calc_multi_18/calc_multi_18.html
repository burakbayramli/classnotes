<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  
    <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>

  <title>Ders 18</title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="ders-18">Ders 18</h1>
<p>Çift Entegrallerde Değişken Değişimi</p>
<p>Örnek</p>
<p>Bir elipsin alanını bulmak istediğimizi düşünelim.</p>
<div class="figure">
<img src="18_1.png" />

</div>
<p><span class="math display">\[ \bigg(\frac{x}{a}\bigg)^2 + \bigg(\frac{y}{b}\bigg)^2 = 1 \]</span></p>
<p>Formül çember formülüne benziyor, tek fark <span class="math inline">\(x,y\)</span> kordinatları farklı şekillerde tekrar ölçeklenmişler (rescale). Elipsin alanını hesaplayalım.</p>
<p>Diyelim ki</p>
<p><span class="math display">\[ \int \int \mathrm{d} x \mathrm{d} y \]</span></p>
<p>olarak başladık. Ve</p>
<p><span class="math display">\[ \bigg(\frac{x}{a}\bigg)^2 + \bigg(\frac{y}{b}\bigg)^2 &lt; 1 \]</span></p>
<p>olmak üzere <span class="math inline">\(x,y\)</span> üzerinden entegral alacağız. Sınırları ayarlamak, vs. gibi işlere hemen girişebiliriz, fakat bu iş arap saçına dönebilir. Bu işi yapmanın en iyi yolu da değildir.</p>
<p>Bu şekil bir çember olsaydı hemen kutupsal kordinata geçebilirdik, fakat üstteki durumda bunu hemen yapamayız. Fakat elips kenarlarından bir basılmış çemberdir, o zaman çemberi <span class="math inline">\(a,b\)</span> ile tekrar ölçeklersek, elips problemimizi bir çember problemine indirgeyebiliriz.</p>
<p><span class="math display">\[ \frac{x}{a} = u, \frac{y}{b} = v \]</span></p>
<p>O zaman alan şöyle tanımlanabilir</p>
<p><span class="math display">\[ \int \int_{u^2 + v^2 &lt; 1} \mathrm{d} x \mathrm{d} y \]</span></p>
<p>Ama hala <span class="math inline">\(dx,dy\)</span> ile ne yapacağımıza karar vermedik.</p>
<p><span class="math display">\[ \mathrm{d} u = \frac{1}{a}dx,dv = \frac{1}{b} \mathrm{d} y \]</span></p>
<p><span class="math display">\[ \mathrm{d} u \mathrm{d} v = \frac{1}{ab} \mathrm{d} x \mathrm{d} y \]</span></p>
<p><span class="math display">\[ \mathrm{d} x \mathrm{d} y = ab \mathrm{d} u \mathrm{d} v \]</span></p>
<p>Entegrale sokarsak</p>
<p><span class="math display">\[ = ab \int \int_{u^2 + v^2 &lt; 1} \mathrm{d} u \mathrm{d} v \]</span></p>
<p><span class="math display">\[ = ab \cdot \textit{birim diskin alanı} \]</span></p>
<p><span class="math display">\[ = \pi ab \]</span></p>
<p>Üstteki örnekte <span class="math inline">\(u,v\)</span> ile <span class="math inline">\(x,y\)</span> arasındaki ilişki oldukça basitti. Eğer ilişki daha çetrefil ise neler yapmamız gerektiğini alttaki örnekte göreceğiz. Genel olarak yapmaya çalıştığımız ölçekleme faktörünün (scaling factor) ne olduğunu bulmak, ki <span class="math inline">\(\mathrm{d} x \mathrm{d} y\)</span> ve <span class="math inline">\(\mathrm{d} u \mathrm{d} v\)</span> arasındaki geçiş mümkün olsun.</p>
<p>Örnek</p>
<p><span class="math display">\[ u = 3x - 2y \]</span></p>
<p><span class="math display">\[ v = x + y \]</span></p>
<p>Niye üstteki gibi <span class="math inline">\(u,v\)</span> kullanılmış? Belki entegre edilen fonksiyonu, belki de sınırları basitleştirmek istiyoruz (<span class="math inline">\(x,y\)</span> için <span class="math inline">\(A\)</span>, <span class="math inline">\(u,v\)</span> versiyonu için <span class="math inline">\(A&#39;\)</span> kullanalım).</p>
<p><span class="math inline">\(dA = \mathrm{d} x \mathrm{d} y\)</span>, ya da <span class="math inline">\(dA&#39; = \mathrm{d} u \mathrm{d} v\)</span></p>
<p>Fakat bir problem var. Alan hesabında entegralin ufak alan parçalarını topladığını söylemiştik.</p>
<div class="figure">
<img src="18_2.png" />

</div>
<p>Problem şöyle, üstteki dikdörtgen, bu örneğin dönüşüm formüllerine göre <span class="math inline">\(u,v\)</span> bağlamında alttaki gibi bir şekle dönüşecek, yani paralelogram olacak. Parallelogram olacağını biliyoruz çünkü değişim formülleri lineer.</p>
<div class="figure">
<img src="18_3.png" />

</div>
<p>Bu tür değişimler matrisler üzerinden gösterilebilir bu arada, çünkü matrislerin, bir transformasyon matrisinin resimlere ne yapabileceğini biliyoruz, yatırıp, yassılaştırma yapabiliyorlar mesela, açılar, büyüklükler tamamen değişiyor vs.</p>
<p>Sonsuz küçüklükte olmasa da, neler olacağını daha iyi görmek için her kenarı 1 uzunluğunda, alanı 1 olan kareye bakalım</p>
<div class="figure">
<img src="18_4.png" />

</div>
<p>ve bu karenin her noktasını <span class="math inline">\(u,v\)</span> formülleriyle dönüştürürsek</p>
<div class="figure">
<img src="18_5.png" />

</div>
<p>elde edilir. Hakikaten bu bir paralelogram. Alan hesaplamak için determinant hesabı yaparız</p>
<p><span class="math display">\[ A&#39; = 
\left|\begin{array}{rr}
3 &amp; 1 \\
-2 &amp; 1
\end{array}\right| = 5
 \]</span></p>
<p><span class="math inline">\(x,y\)</span> formundaki 1 büyüklüğündeki alan, 5 katına çıktı. Yani</p>
<p><span class="math display">\[ dA = 5 \mathrm{d} A&#39; \]</span></p>
<p><span class="math display">\[ du \mathrm{d} v = 5 \mathrm{d} x \mathrm{d} y \]</span></p>
<p>O zaman entegrasyon sırasında</p>
<p><span class="math display">\[ \int \int ... \mathrm{d} x \mathrm{d} y = \int \int ..  \frac{1}{5} \mathrm{d} u \mathrm{d} v \]</span></p>
<p>haline gelmeli.</p>
<p>Genel Durum</p>
<p><span class="math display">\[ u = u(x,y) \]</span></p>
<p><span class="math display">\[ v = v(x,y)  \]</span></p>
<p><span class="math display">\[ \Delta u \approx u_x \Delta x + u_y \Delta y  \]</span></p>
<p><span class="math display">\[ \Delta v \approx v_x \Delta x + v_y \Delta y  \]</span></p>
<p>Matris formunda</p>
<p><span class="math display">\[ 
\left[\begin{array}{r}
\Delta u \\
\Delta v 
\end{array}\right] \approx 
\left[\begin{array}{rr}
u_x &amp; u_y \\
v_x &amp; v_y
\end{array}\right] 
\left[\begin{array}{r}
\Delta x \\
\Delta y 
\end{array}\right] 
\]</span></p>
<p>Demek ki kenarları <span class="math inline">\(\Delta x,\Delta y\)</span> olan dikdörtgen transform edildiğinde, kenarları <span class="math inline">\(\Delta u,\Delta v\)</span> olan paralelogramın şekli kısmı türevlere bağlı, çünkü üstte transform eden matrisin içinde kısmi türevler var, ve kısmi türevlerin değerleri belli <span class="math inline">\(x,y\)</span> noktalarında hesaplandığına göre, transformasyon da belli <span class="math inline">\(x,y\)</span> noktalarına da bağlı. Eğer cebirsel olarak türetseydik, alan büyüklüğü ölçeklenmesinin (üstte 5 olan) üstteki transform matrisinin determinantı olduğunu görürdük.</p>
<p><span class="math display">\[&lt; \Delta x,0 &gt; \to &lt; \Delta u, \Delta v &gt; \approx &lt; u_x \Delta x, v_x\Delta x &gt; \]</span></p>
<p><span class="math display">\[ &lt; 0, \Delta y &gt; \to &lt; \Delta u,\Delta v &gt; \approx &lt; u_y\Delta y,v_y \Delta y &gt; \]</span></p>
<p>Eğer üstteki iki formülde sağ taraftaki vektörlerin determinantını alırsak, ki o vektörler paralelogramın kenarlarıdır, o zaman</p>
<p><span class="math display">\[ Alan&#39; =  det(..)\Delta x \Delta y  \]</span></p>
<p>bulurduk.</p>
<p>Değişkenin değişiminin Jacobian'ı denen bir kavramdan bahsedelim şimdi:</p>
<p><span class="math display">\[ J = \frac{\partial (u,v)}{\partial(x,y)} \]</span></p>
<p>Bu çok garip bir notasyon. <span class="math inline">\(\partial\)</span> işareti kullanıyorum ama bu çerçevede kısmi türev aldığım anlamında değil, <span class="math inline">\(\mathrm{d} u \mathrm{d} v\)</span> ve <span class="math inline">\(\mathrm{d} x \mathrm{d} y\)</span> arasındaki oranı hesapladığımı bana hatırlatması için.</p>
<p><span class="math display">\[ J =  \left|\begin{array}{rr}
u_x &amp; u_y \\
v_x &amp; v_y
\end{array}\right|
\]</span></p>
<p>O zaman</p>
<p><span class="math display">\[ du \mathrm{d} v = |J| dx \mathrm{d} y =
\bigg|\frac{\partial (u,v)}{\partial(x,y)}\bigg |
\mathrm{d} x \mathrm{d} y
\]</span></p>
<p><span class="math inline">\(|J|\)</span> ifadesi Jacobian'ın, yani determinant hesabının mutlak değeri (absolute value) anlamında. Eğer <span class="math inline">\(J\)</span> sonucu mesela -10 çıkarsa, biz 10 kullanacağız.</p>
<p>Örnek</p>
<p>Kutupsal forma geçerken transformasyonun <span class="math inline">\(r \mathrm{d} r \mathrm{d} \theta\)</span> gerektirdiğini bir örnek üzerinden görmüştük. Şimdi bu yeni metotu kullanarak aynı sonucu bulmaya çalışalım.</p>
<p><span class="math display">\[  x= r \cos \theta \]</span></p>
<p><span class="math display">\[  y= r \sin\theta \]</span></p>
<p>Değişken değişiminin Jacoban'ı</p>
<p><span class="math display">\[ J = \frac{\partial (x,y)}{\partial(r,\theta)}  =
\left|\begin{array}{rr}
x_r &amp; x_\theta \\
y_r &amp; y_\theta
\end{array}\right|   =
\left|\begin{array}{rr}
\cos\theta &amp; -r\sin\theta\\
\sin\theta &amp; r\cos\theta
\end{array}\right|
\]</span></p>
<p>En sağdaki determinantı hesaplayınca</p>
<p><span class="math display">\[ = r\cos^2\theta + r\sin^2\theta \]</span></p>
<p><span class="math display">\[ = r \]</span></p>
<p>O zaman</p>
<p><span class="math display">\[ dx \mathrm{d} y = |r| dr \mathrm{d} \theta \]</span></p>
<p><span class="math inline">\(r\)</span> her zaman pozitif olduğuna göre tam değer işaretine gerek yok</p>
<p><span class="math display">\[ = r \mathrm{d} r \mathrm{d} \theta\]</span></p>
<p>Yorum</p>
<p><span class="math inline">\(u,v\)</span> örneğinde hedef <span class="math inline">\(J\)</span> hesabının bölüm kısmındaydı, şimdi hedef <span class="math inline">\(r,\theta\)</span> bölen kısmında. Bu problem olur mu?</p>
<p>Olmaz, çünkü</p>
<p><span class="math display">\[ J = \frac{\partial (u,v)}{\partial(x,y)} \cdot
\frac{\partial (x,y)}{\partial(u,v)} = 1
 \]</span></p>
<p>yani <span class="math inline">\(u,v \to x,y\)</span> yönünde transformu yapan Jacobian ile <span class="math inline">\(x,y \to u,v\)</span> yönünde transform yapan Jacobian birbirinin tersi. Bu sebeple transformu yaparken bu yönlerden hangisini hesapladığınız önemli değil, en kolayı hangisiyse onu hesaplarız, sonra eğer ters yön gerekiyorsa <span class="math inline">\(1 / sonuc\)</span> ile istediğiniz sonucu elde ederiz. Zaten dikkat edilirse, <span class="math inline">\(u,v\)</span> transformunda <span class="math inline">\(|J|\)</span>, <span class="math inline">\(dx,dy\)</span> yanında çıktı, üstteki son örnekte <span class="math inline">\(r\)</span>, <span class="math inline">\(dr,d\theta\)</span> yanında.</p>
<p>Örnek</p>
<p><span class="math display">\[ \int_0^1 \int_0^1 x^2y \mathrm{d} x \mathrm{d} y  \]</span></p>
<p>Aslında bu hesabı olduğu gibi yapmak çok kolay. Fakat biz işi zorlaştırarak, değişken değişimi</p>
<p><span class="math display">\[ u =x  \]</span></p>
<p><span class="math display">\[ v = xy \]</span></p>
<p>sonrası hesabı yapmaya uğraşacağız. Bir değişken değişimi entegre edilen, ya da sınır ifadelerini basitleştirmek için yapılır, ama üstteki değişim bunları hiçbirini yapmıyor. Sadece örnek amaçlı bu zor yolu seçtik zaten.</p>
<p>Önce neyin entegre edildiğini bulalım.</p>
<ol style="list-style-type: decimal">
<li>Alan öğesini bulalım, Jacobian'ı kullanalım.</li>
</ol>
<p><span class="math display">\[ \frac{\partial (u,v)}{\partial(x,y)}  = 
\left|\begin{array}{rr}
1 &amp; 0 \\
y &amp; x
\end{array}\right| = 
x
\]</span></p>
<p>Yani</p>
<p><span class="math display">\[ \mathrm{d} u \mathrm{d} v = x \mathrm{d} x \mathrm{d} y \]</span></p>
<p>Tabii <span class="math inline">\(x\)</span>'in tam değeri olacak, ama tanımladığımız sınır içinde zaten <span class="math inline">\(x\)</span> pozitif.</p>
<ol start="2" style="list-style-type: decimal">
<li>Entegre edilen formülün <span class="math inline">\(u,v\)</span> içeren hali</li>
</ol>
<p><span class="math display">\[ x^2y dx \mathrm{d} y =  x^2y  \frac{1}{x} \mathrm{d} u \mathrm{d} v = 
xy \mathrm{d} u \mathrm{d} v = 
v  \mathrm{d} u \mathrm{d} v 
\]</span></p>
<p>O zaman</p>
<p><span class="math display">\[ \int \int_{???} v \mathrm{d} u \mathrm{d} v \]</span></p>
<p>Yeni sınırları bulalım. Üstteki entegrale bakalım, iç entegral <span class="math inline">\(u\)</span> değişiyor, <span class="math inline">\(v\)</span> sabit kalıyor demektir. O zaman <span class="math inline">\(v=xy\)</span> sabit demektir, her sabit <span class="math inline">\(xy\)</span> için alttaki resimdeki kırmızı çizgilerden biri düşünülebilir</p>
<div class="figure">
<img src="18_6.png" />

</div>
<p>İç entegralin sınırlarını bulmak için su soruyu cevaplamak gerekir, sabit bir <span class="math inline">\(v\)</span> için (çünkü iç entegralde o sabit), <span class="math inline">\(u\)</span> değerleri hangi iki üç değer arasında hareket eder, ve entegrasyon bölgeme neresinden girip, neresinden çıkarım?</p>
<p>Cevap için tek bir kırmızı çizgiye bakarım, onun üzerinde giderken bölgeye bir taraftan girip, öteki taraftan çıkıyor olurum.</p>
<p>Bölgenin en üst sınırını ele alalım, <span class="math inline">\(y=1\)</span>.</p>
<p><span class="math display">\[ y = \frac{v}{u}  \]</span></p>
<p><span class="math display">\[ u = v \]</span></p>
<p>O zaman <span class="math inline">\(u\)</span>, <span class="math inline">\(v\)</span> ile aynı, <span class="math inline">\(y=1\)</span> iken hem <span class="math inline">\(u,v\)</span> 1'e eşit.</p>
<div class="figure">
<img src="18_7.png" />

</div>
<p>Sınırın en üstünden başlıyorum, <span class="math inline">\(u\)</span>, <span class="math inline">\(v\)</span> ile aynı, kırmızı çizgiyi takip ediyorum, ediyorum, aşağı doğru inerken <span class="math inline">\(u\)</span> büyüyor. Sağ kenardan dışarı çıkıyorum. Sağ kenarda <span class="math inline">\(x=1\)</span>, o zaman <span class="math inline">\(u = 1\)</span>. Demek ki sınır</p>
<p><span class="math display">\[ \int \int _v^1 v \mathrm{d} u \mathrm{d} v \]</span></p>
<p>Dış Entegral</p>
<p><span class="math inline">\(v\)</span>'nin en az, en fazla değerleri alttaki resimde sarı ile çizili</p>
<div class="figure">
<img src="18_8.png" />

</div>
<p><span class="math display">\[ \int_0^1 \int _v^1 v \mathrm{d} u \mathrm{d} v \]</span></p>
<p>Bu bizi bayağı zorladı. Ama eğer bu yöntem takip edilecekse, bazı tavsiyeler, <span class="math inline">\(u,v\)</span> bağlamında kesitlerin ne olduğunu bulmak, sonra her birinin ayrı ayrı üzerinde kalıp bölgeye nereden girilip çıkıldığına bakmak.</p>
<p>İşe yaramazsa, o zaman tüm bölge <span class="math inline">\(u,v\)</span> olarak çizilmeye uğraşılabilir. Teker teker</p>
<p><img src="18_9.png" /> <img src="18_10.png" /> <img src="18_11.png" /></p>
<p><span class="math inline">\(u,v\)</span> bağlamında bir üçgen elde edildi, ve bu üçgen uygun şekilde kesilerek çift entegral hesaplanabilir.</p>
<p>Örnek</p>
<p><span class="math inline">\(e^{-x^2}\)</span> Nasıl Entegre Edilir?</p>
<p><span class="math display">\[ 
\int_{-\infty}^{\infty} e^{-x^2} \mathrm{d} x 
\qquad (1) 
\]</span></p>
<p>ifadesi özellikle olasılık matematiğinde çokça görülen bir ifadedir. Bu hesabı yapmak için kutupsal kordinatlar kullanacağız.</p>
<p>Şimdi üstteki ifadeyle alakalı şu ifadeye bakalım.</p>
<p><span class="math display">\[ \int_{-\infty}^{\infty} \int_{-\infty}^{\infty} e^{-x^2-y^2} \mathrm{d} x \mathrm{d} y \]</span></p>
<p>İddia ediyorum ki bu son ifade (1)'in sadece karesi, yani (1)'in kendisiyle çarpımı. Niye böyle? Çünkü <span class="math inline">\(e\)</span> ifadelerini çarpım olarak gösterirsek</p>
<p><span class="math display">\[
\int_{-\infty}^{\infty} \underbrace{\int_{-\infty}^{\infty} e^{-x^2} e^{-y^2} 
\mathrm{d} x} \mathrm{d} y
\]</span></p>
<p>çift entegral içinde işaretlenen blokta yer alan <span class="math inline">\(e^{-y^2}\)</span> <span class="math inline">\(x\)</span>'ten bağımsız, o zaman bloktaki entegralin dışına alınabilir. Yani şöyle olabilir</p>
<p><span class="math display">\[
\int_{-\infty}^{\infty} e^{-y^2} \int_{-\infty}^{\infty} e^{-x^2} \mathrm{d} x \mathrm{d} y
\]</span></p>
<p>Devam edelim: üstteki iç entegral (1) ifadesi değil mi? Evet. Şimdi bir ilginç durum daha ortaya çıktı,</p>
<p><span class="math display">\[
\int_{-\infty}^{\infty}  e^{-y^2} 
\underbrace{\int_{-\infty}^{\infty} e^{-x^2} \mathrm{d} x} \mathrm{d} y
\]</span></p>
<p>şimdi de işaretlenen blok <span class="math inline">\(y\)</span> entegraline göre sabit, o da ikinci entegralin dışına çıkarılabilir! (1) yerine <span class="math inline">\(I\)</span> kullanırsak</p>
<p><span class="math display">\[ I \int_{-\infty}^{\infty}  e^{-y^2} \mathrm{d} y \]</span></p>
<p>İçinde <span class="math inline">\(y\)</span> içeren entegral nedir? O da <span class="math inline">\(I\)</span>'dir! Niye, çünkü bu ifade (1)'in içinde <span class="math inline">\(y\)</span> olan versiyonundan ibaret. O zaman</p>
<p><span class="math display">\[ I \cdot I = I^2 \]</span></p>
<p>Tüm bu taklaları niye attık peki? Çünkü çift entegralli ifadenin entegralini almak daha kolay, eğer onu hesaplarsak, sonucun karekökünü aldığımız anda <span class="math inline">\(I\)</span>'yi bulmuş olacağız.</p>
<p>O zaman ifadeyi hesaplayalım,</p>
<p><span class="math display">\[
I^2 = \int_{-\infty}^{\infty} \int_{-\infty}^{\infty} e^{-x^2-y^2} \mathrm{d} x \mathrm{d} y
\]</span></p>
<p>Başta söylediğimiz gibi kullanacağımız numara kutupsal forma geçmek. Entegralın sınırlarına bakalım, tüm <span class="math inline">\(x\)</span> ve tüm <span class="math inline">\(y\)</span> ekseni üzerinden entegral alıyoruz. Kutupsal formda bu <span class="math inline">\(r\)</span>'nin 0'dan sonsuza ve <span class="math inline">\(\theta\)</span>'nin 0'dan <span class="math inline">\(2\pi\)</span>'a gitmesi anlamına geliyor.</p>
<p><span class="math display">\[ r^2 = x^2 + y^2 \]</span></p>
<p>Peki <span class="math inline">\(e^{-x^2-y^2}\)</span> kutupsal formda nedir?</p>
<p><span class="math display">\[ e^{-x^2-y^2} = e^{-(x^2+y^2)} = e^{-r^2} \]</span></p>
<p>Entegralı yazalım</p>
<p><span class="math display">\[
\int_{0}^{\infty} \int_{0}^{2\pi} e^{-r^2} r \mathrm{d} \theta \mathrm{d} r 
\qquad (2)
\]</span></p>
<p>Niye entegral sırasında <span class="math inline">\(\theta\)</span>'yi önce yazdım? Çünkü entegral içindeki ifadede <span class="math inline">\(\theta\)</span>'ya bağlı hiçbir terim yok, o zaman iç entegral bana sadece <span class="math inline">\(2\pi\)</span> verir. Geriye kalanlar</p>
<p><span class="math display">\[=  2\pi \int_{0}^{\infty} e^{-r^2} r \mathrm{d} r \]</span></p>
<p>Bu entegral çok daha kolay. Yerine koyma (subtitution) tekniği ile bu problemi çözebiliriz.</p>
<p><span class="math display">\[ u = -r^2 \]</span></p>
<p><span class="math display">\[ du =  -2r \mathrm{d} r\]</span></p>
<p><span class="math display">\[=  2\pi \int_{0}^{\infty} e^u \frac{-1}{2} \mathrm{d} u \]</span></p>
<p><span class="math display">\[=  -\pi \int_{0}^{\infty} e^u \mathrm{d} u \]</span></p>
<p><span class="math display">\[=  -\pi  e^u  \bigg|_{0}^{\infty} = -\pi  e^{-r^2}  \bigg|_{0}^{\infty} \]</span></p>
<p><span class="math display">\[ = \pi \]</span></p>
<p>Bu sonuç <span class="math inline">\(I^2\)</span>. Eğer <span class="math inline">\(I\)</span> değerini istiyorsak, karekök almalıyız, yani aradığımız sonuç <span class="math inline">\(\sqrt{\pi}\)</span>.</p>
<p>Tek değişkenli bir problemi aldık ve çift değişkenli problem haline getirdik. İşleri kolaylaştıran (2) denklemindeki <span class="math inline">\(r\)</span> değişkeni oldu, onun sayesinde yerine geçirme işlemi çok kolaylaştı, ve sonuca ulaştık.</p>
<p>Kaynaklar</p>
<p>[1] Christine Breiner, {}, <a href="http://www.youtube.com/watch?v=fWOGfzC3IeY" class="uri">http://www.youtube.com/watch?v=fWOGfzC3IeY</a></p>
</body>
</html>
