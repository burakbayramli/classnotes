<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
  <title></title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="ders-11">Ders 11</h1>
<p>Önceki derste çok değişkenli fonksiyonları min, maks üzerinden inceledik. Bu derste bu tür fonksiyonların herhangi bir yöndeki varyasyonunu nasıl hesaplayacağımızı göreceğiz. Bunu yapabilmek için daha fazla kavramsal araçlara ihtiyacımız var.</p>
<p>Bugünkü konumuz diferansiyeller.</p>
<p>Diferansiyeller</p>
<p>Tek değişkenli Calculus'tan dolaylı (implicit) diferansiyel almayı biliyoruz herhalde. Mesela elimizde</p>
<p><span class="math display">\[ y = f(x) \]</span></p>
<p>var. Dolaylı türevler ile <span class="math inline">\(x\)</span> üzerindeki sonsuz küçük bir değişimi <span class="math inline">\(y\)</span> üzerindeki sonsuz küçük bir değişime bağlayabiliyoruz.</p>
<p><span class="math display">\[ dy = f&#39;(x) \mathrm{d} x \]</span></p>
<p>Örnek</p>
<p><span class="math display">\[ y = \sin^{-1} x \]</span></p>
<p>Bu formülün türevini bulmak için, şöyle bir zincir takip edebiliriz. Üsttekine tersten bakalım</p>
<p><span class="math display">\[ x = \sin y \]</span></p>
<p>O zaman</p>
<p><span class="math display">\[ dx = \cos y \mathrm{d} y \]</span></p>
<p><span class="math display">\[ 
\frac{dy}{dx} = \frac{1}{\cos y} = \frac{1}{\sqrt{1-x^2}}
 \]</span></p>
<p>Eşitliğin sağ tarafını nasıl elde ettik? Hatırlayalım</p>
<p><span class="math display">\[ \cos^2 y + \sin^2(y) = 1 \]</span></p>
<p><span class="math display">\[ \cos y = \sqrt{1 - \sin^2y} \]</span></p>
<p><span class="math inline">\(\sin^2(y)\)</span> nedir?</p>
<p><span class="math display">\[ y = \sin^{-1} x \]</span></p>
<p><span class="math display">\[ \sin y = \sin(\sin^{-1}x) \]</span></p>
<p>Ters sinüs fonksiyonunun sinüsü alınırsa, geriye sadece <span class="math inline">\(x\)</span> kalır.</p>
<p><span class="math display">\[ \sin y = x \]</span></p>
<p>O zaman</p>
<p><span class="math display">\[ \cos y = \sqrt{1 - x^2} \]</span></p>
<p>İşte bu tür <span class="math inline">\(dy,dx\)</span> içeren formülleri kullanacağız, bu derste çok değişkenli ortamda bunu yapacağız.</p>
<p>Tam Diferansiyeller</p>
<p>Eğer <span class="math inline">\(f(x,y,z)\)</span> varsa,</p>
<p><span class="math display">\[ df = f_xdx + f_ydy + f_zdz \]</span></p>
<p>Diğer notasyonla</p>
<p><span class="math display">\[ df = \frac{\partial f}{\partial x}dx + \frac{\partial f}{\partial y}dy + 
\frac{\partial f}{\partial z}dz \]</span></p>
<p>Bu formülün hesapladığı nedir? Elde edilen bir sayı, matris, vektör değildir. Bu değişik türden bir nesne ve bu nesneleri manipüle etmenin, kullanmanın kendine has kuralları var. Onları nasıl kullanacağımızı öğrenmemiz gerekiyor.</p>
<p>Onları nasıl irdelemek gerekir? Bunu cevaplayabilmek için onları nasıl &quot;gör<em>me</em>memiz'' gerektiğini anlamamız lazım.</p>
<p>Önemli</p>
<p><span class="math inline">\(df\)</span> ile <span class="math inline">\(\Delta f\)</span> farklı şeylerdir.</p>
<p>Bir kere <span class="math inline">\(\Delta f\)</span> bir sayıdır, onu hesaplamak için <span class="math inline">\(\Delta x, \Delta y, \Delta z\)</span>, vs.. gibi sayılar kullaniriz. Kıyasla <span class="math inline">\(df\)</span> bir sayı değildir, onu göstermenin tek yolu diğer diferansiyeller üzerindendir.</p>
<p>Diferansiyelleri, yani <span class="math inline">\(dx, dz\)</span> gibi nesneleri bir &quot;yerine başka şeyler koyabileceğiniz bir tür işaret (placeholder)'' gibi düşünülebilir. Onların sonsuz küçüklükteki değişimi temsil ettiği de doğrudur, ama hoca bu tanımı pek sevmiyor. Bu &quot;işaretleyici'' nesnelere değişim değerlerini (evet, sayısal olarak, ama yaklaşıksal bağlamda) verirsek, eşitliğin sol tarafında <span class="math inline">\(df\)</span> için bir teğet düzlem yaklaşıksallaması elde edebiliriz.</p>
<p>O zaman diferansiyeller</p>
<ol style="list-style-type: decimal">
<li><p><span class="math inline">\(x,y,z\)</span>'deki değişimin <span class="math inline">\(f\)</span>'i nasıl etkilediğinin kodlarını / şifrelerini (encode) içerirler. Tam diferansiyel formülü hakkında söyleyebileceğimiz en genel söz budur.</p></li>
<li><p>Onlar <span class="math inline">\(\Delta x, \Delta y, \Delta z\)</span> gibi varyasyonlar için bir işaret / yer tutucu görevi görürler ve onların sayesinde <span class="math inline">\(\Delta f \approx f_x\Delta x + f_y \Delta y + f_z \Delta z\)</span> yaklaşıksal formülünü elde etmek mümkün olur. <span class="math inline">\(\Delta f\)</span> formülü ile <span class="math inline">\(df\)</span> formülünde birincinin <span class="math inline">\(\approx\)</span> ikincisinin <span class="math inline">\(=\)</span> kullandığına dikkatinizi çekerim.</p></li>
<li><p>Tam diferansiyel üzerinde yapabileceğimiz bir diğer işlem, tüm formülü herkesin bağlı olduğu bir başka değişkene bölmektir. Diyelim ki <span class="math inline">\(x,y,z\)</span> değişkenlerinin hepsi de <span class="math inline">\(t\)</span> adındaki bir başka değişkene bağlı. O zaman tüm formülü <span class="math inline">\(dt\)</span>'ye bölerek <span class="math inline">\(t\)</span> bazındaki değişimin <span class="math inline">\(f\)</span>'i nasıl etkilediğini görebilirim, yani <span class="math inline">\(df/dt\)</span>'yi hesaplayabilirim. Yani şunu elde ederim,</p></li>
</ol>
<p><span class="math display">\[ \frac{df}{dt} = f_x\frac{dx}{dt} + f_y\frac{dy}{dt} + f_z\frac{dz}{dt} \]</span></p>
<p>ki bu <span class="math inline">\(x=x(t),y=y(t),z=z(t)\)</span> ise olabilir. Böylece <span class="math inline">\(f\)</span>'in değişim oranını (rate of change) elde ederim.</p>
<p>Bu arada üstteki formül Zincirleme Kanunu (Chain Rule) olarak ta bilinir, çünkü <span class="math inline">\(x,y,z\)</span> değişkenleri <span class="math inline">\(t\)</span>'ye bağlı, ve üstteki formülle &quot;zincirleme olarak'' <span class="math inline">\(f\)</span>'den <span class="math inline">\(x,y,z\)</span>, oradan <span class="math inline">\(t\)</span>'ye gidiyoruz, ve değişim oranı hesabını elde ediyoruz.</p>
<p>Üstteki 2. ifade niye geçerlidir? Matematiksel olarak onu nasıl hesaplayabilirim?</p>
<p>1'inci Deneme</p>
<p><span class="math display">\[ df = f_xdx + f_ydy + f_zdz \]</span></p>
<p>ile başlarız. Eğer <span class="math inline">\(x=x(t)\)</span> ise, o zaman</p>
<p><span class="math display">\[ dx = x&#39;(t)dt \]</span></p>
<p>ifadesi de doğrudur. Aynı şekilde</p>
<p><span class="math display">\[ dy = y&#39;(t)dt \]</span></p>
<p><span class="math display">\[ dz = z&#39;(t)dt \]</span></p>
<p>Bunları ana formülde yerine koyarsak</p>
<p><span class="math display">\[ df = f_xx&#39;(t)dx + f_yy&#39;(t)dy + f_zz&#39;(t)dz \]</span></p>
<p>olur. Tüm formülü <span class="math inline">\(dt\)</span>'ye bölersem, Zincirleme Kanununu elde ederim.</p>
<p>Bu işliyor, fakat diyelim ki çok şüphecisiniz, ve diferansiyel kavramına hala inanmıyorsunuz. Bu ispatta mesela <span class="math inline">\(dx = x&#39;(t)dt\)</span> gibi yine diferansiyel alma işlemini kullandım. Aslında Zincirleme Kanunu böyle ispatlanmıyor.</p>
<p>2'inci Deneme</p>
<p>Şimdiye kadar güvendiğimiz kavramlardan biri yaklaşıksallama formülümüz. Ona güveniyoruz. O da diyor ki</p>
<p><span class="math display">\[ \Delta f \approx f_x\Delta x + f_y \Delta y + f_z \Delta z \]</span></p>
<p>Her şeyi <span class="math inline">\(\Delta t\)</span> ile bölelim.</p>
<p><span class="math display">\[ \frac{\Delta f}{\Delta t} \approx 
\frac{f_x\Delta x + f_y \Delta y + f_z \Delta z }{\Delta t}\]</span></p>
<p>Burada sayılar kullanıyorum, <span class="math inline">\(\Delta ..\)</span> ile ifade edilenler sayıdır. Bir &quot;diferansiyele'' bölmek ne demektir bilmiyoruz, ama bir sayıyla bölmenin ne demek olduğunu iyi biliyoruz.</p>
<p>Şunu da biliyoruz - eğer <span class="math inline">\(\Delta t \to 0\)</span> ise</p>
<p><span class="math display">\[
\frac{\Delta f}{\Delta t} \to \frac{df}{dt}
\qquad (1)
\]</span></p>
<p>Türevlerin tanımı matematiksel olarak budur. Bu durum tüm değişkenler için de geçerlidir. Mesela</p>
<p><span class="math display">\[ \frac{\Delta x}{\Delta t} \to \frac{dx}{dt} \]</span></p>
<p>O zaman bölümün tamamı, <span class="math inline">\(\Delta t \to 0\)</span> iken alttaki gibi olur, yaklaşıksallık <span class="math inline">\(\Delta t\)</span> sıfıra doğru yaklaşıkça eşitliğe dönüşür.</p>
<p><span class="math display">\[ \frac{df}{dt} = f_x\frac{dx}{dt} + f_y\frac{dy}{dt} + f_z\frac{dz}{dt} \]</span></p>
<p>Örnek</p>
<p><span class="math display">\[ w = x^2y + z \]</span></p>
<p><span class="math display">\[ x = t \]</span></p>
<p><span class="math display">\[ y = e^t \]</span></p>
<p><span class="math display">\[ z = \sin t \]</span></p>
<p><span class="math display">\[ \frac{dw}{dt} = 2xy \frac{dx}{dt} + x^2 \frac{dy}{dt} + 1 \frac{dz}{dt}\]</span></p>
<p><span class="math display">\[ = 2te^t 1 + t^2e^t+\cos t \]</span></p>
<p><span class="math display">\[ = 2te^t + t^2e^t+\cos t \]</span></p>
<p>Bu sonuca başka türlü nasıl erişebilirdik?</p>
<p>Ana formül <span class="math inline">\(w\)</span> içine tüm değişkenlerin <span class="math inline">\(t\)</span> bazında karşılıkarını geçirelim</p>
<p><span class="math display">\[ w(t) = t^2e^t + \sin t \]</span></p>
<p>O zaman</p>
<p><span class="math display">\[ \frac{dw}{dt} = 2te^t + t^2e^t + \cos t \]</span></p>
<p>Uygulama</p>
<p>Calculus'taki Türevlerde Çarpım (Product Rule) ve Bölüm Kanunlarını (Quotient Rule) doğrula.</p>
<p><span class="math display">\[ f = uv \]</span></p>
<p><span class="math display">\[ u=u(t) \]</span></p>
<p><span class="math display">\[ v=v(t) \]</span></p>
<p>Tam Diferansiyeli uygulayalım</p>
<p><span class="math display">\[ \frac{d(uv)}{dt} = f_u\frac{du}{dt} + f_v \frac{dv}{dt}\]</span></p>
<p><span class="math display">\[  = v\frac{du}{dt} + u \frac{dv}{dt}\]</span></p>
<p>Böylece Çarpım Kanununu aynen elde etmiş olduk.</p>
<p>Bölüm Kanunu için</p>
<p><span class="math display">\[ g = \frac{u}{v} \]</span></p>
<p><span class="math display">\[ u=u(t) \]</span></p>
<p><span class="math display">\[ v=v(t) \]</span></p>
<p><span class="math display">\[ \frac{d(u/v)}{dt} = \frac{1}{v} \frac{du}{dt} + \frac{-u}{v^2}\frac{dv}{dt}\]</span></p>
<p>Tekrar düzenlersek</p>
<p><span class="math display">\[ = \frac{u&#39;v - v&#39;u}{v^2} \]</span></p>
<p>Bölüm Kanununu elde ettik.</p>
<p>Şimdi biraz daha çılgınca bir şey yapalım. İddia ediyorum ki daha fazla değişken için Zincirleme Kanununu kullanabilirim.</p>
<p><span class="math display">\[ w = f(x,y), \ x = x(u,v), \ y = y(u,v) \]</span></p>
<p>Bu değişken isimleri belki acaip, anlamsız geliyor, ama daha somut bir örnek olarak şunu düşünelim. Mesela kutupsal kordinat sistemine gidip gelmem gerekiyor ve <span class="math inline">\(x,y\)</span>'nin bağımlı olduğu değişkenler <span class="math inline">\(r\)</span> ve <span class="math inline">\(\theta\)</span>. Belki de türevlerin kutupsal forma nasıl yansıdığına görmek istiyorum, gibi..</p>
<p>Devam edelim. Türev almak için bir yöntem, <span class="math inline">\(x,y\)</span>'yi yerlerine koymak ve</p>
<p><span class="math display">\[ w = f(x(u,v),y(u,v)) \]</span></p>
<p>hesabı yapmak. Böylece <span class="math inline">\(w\)</span> formülü <span class="math inline">\(u,v\)</span> bazında bir formül haline gelir. Sonra kısmi türevleri alırım, vs. Ama bu çok çetrefil bir işlem olabilir. Alternatif?</p>
<p><span class="math inline">\(\partial w/\partial u\)</span>, <span class="math inline">\(\partial w/\partial v\)</span> kısmi türevlerini <span class="math inline">\(\partial w/\partial x\)</span> ve <span class="math inline">\(\partial w/\partial y\)</span> bazında göster.</p>
<p>Ayrıca <span class="math inline">\(x_u, x_w, y_u, y_v\)</span>'yi göster.</p>
<p><span class="math display">\[ dw =  f_xdx + f_y dy\]</span></p>
<p>Biz <span class="math inline">\(dx\)</span> ve <span class="math inline">\(dy\)</span>'den kurtulmak istiyoruz çünkü cevap istediğimiz sorulardan biri &quot;<span class="math inline">\(u,v\)</span> biraz değişince <span class="math inline">\(w\)</span> ne kadar değişir'' şeklindeki sorular. Devam edelim</p>
<p><span class="math display">\[ = f_x \bigg( x_u du + x_y dv \bigg) + 
f_y \bigg( y_u du + y_v dv \bigg) \]</span></p>
<p>Yani <span class="math inline">\(dx\)</span> ve <span class="math inline">\(dy\)</span>'yi, tekrar tam diferansiyel kuralını kullanarak açtım.</p>
<p><span class="math display">\[ = \bigg(f_x x_u + f_yy_u \bigg)du  + 
\bigg(f_xx_u + f_yy_v \bigg) dv \]</span></p>
<p>Bu formülde kısmi türevler şöyle gösterilebilir</p>
<p><span class="math display">\[ = 
\underbrace{(f_x x_u + f_yy_u )}_{\partial f/\partial u}du  + 
\underbrace{(f_xx_u + f_yy_v)}_{\partial f/\partial v}dv
\]</span></p>
<p>Yani</p>
<p><span class="math display">\[ \frac{\partial f}{\partial u} = 
\frac{\partial f}{\partial x}\frac{\partial x}{\partial u} +
\frac{\partial f}{\partial y}\frac{\partial y}{\partial u} 
\]</span></p>
<p><span class="math display">\[ \frac{\partial f}{\partial v} = 
\frac{\partial f}{\partial x}\frac{\partial x}{\partial v} +
\frac{\partial f}{\partial y}\frac{\partial y}{\partial v} 
\]</span></p>
<p>Üstteki sonuca vardık çünkü, mesela <span class="math inline">\(\partial f/\partial u\)</span>'nun olması gereken yer belli, hemen <span class="math inline">\(du\)</span>'dan önce gelmeli.</p>
<p>Not: Üstteki iki formülde, mesela birincisinde, insanın içinden hem bölüm, hem bölende olan <span class="math inline">\(\partial x\)</span> ve <span class="math inline">\(\partial y\)</span>'leri iptal etmek gelebilir. Ama bunu yaparsak</p>
<p><span class="math display">\[ \frac{\partial f}{\partial u} = 
\frac{\partial f}{\partial u} + \frac{\partial f}{\partial u} 
\]</span></p>
<p>gibi bir formül çıkardı, ki bu formül doğru olmazdı. Çünkü bu tür bir iptal operasyonu yanlıştır, bunlar kısmi türevler, tam türevler (total derivatıves) değil. Zaten <span class="math inline">\(d\)</span> yerine kıvrık d, yani <span class="math inline">\(\partial\)</span> sembolü kullanmamızın sebebi de bu -- bize hatırlatıcı olmaları için. <span class="math inline">\(d\)</span>'ler ile yapabileceğimiz bazı basitleştirme işlemlerini <span class="math inline">\(\partial\)</span>'lar ile yapamadığımızı hatırlamak amacıyla değişik semboller kullanıyoruz.</p>
<p>Örnek</p>
<p>Kutupsal kordinatlarımız varsa, değişim formülü şöyledir</p>
<p><span class="math display">\[ x = r \cos \theta \]</span></p>
<p><span class="math display">\[ y = r \sin \theta \]</span></p>
<div class="figure">
<img src="11_1.png" />

</div>
<p>Ve elimizde bir <span class="math inline">\(f=f(x,y)\)</span> var ise, üstteki <span class="math inline">\(x,y\)</span> formüllerini yerine koyup <span class="math inline">\(f\)</span> formülünü <span class="math inline">\(r,\theta\)</span> bazında elde edebiliriz.</p>
<p>Sonra şu hesabı yaparız</p>
<p><span class="math display">\[ 
\frac{\partial f}{\partial r} = 
\frac{\partial f}{\partial x}
\frac{\partial x}{\partial r} +
\frac{\partial f}{\partial y}
\frac{\partial y}{\partial r}
\]</span></p>
<p><span class="math display">\[ = f_x\cos \theta + f_y \sin \theta \]</span></p>
<p>Bu tür numaralar sonraki derste faydalı olacak. Mesela gradyan vektörü kısmi türevlerden oluşan bir vektördür.</p>
<p><span class="math display">\[ \nabla f = &lt; f_x,f_y,f_x &gt; \]</span></p>
<p>Yani aslında bir diferansiyeli kısmi türevleri bir paket halinde bir araya getirip size sunan bir şey olarak görebilirsiniz. Gradyan vektör de bu paketlemeyi değişik bir şekilde yapan bir diğer nesnedir.</p>
<p>Ekler</p>
<p>Üstteki fikirlerden hareketle ve [1, sf. 499]'u baz alarak bir ek, farklı anlatım şöyle olabilir; Bir <span class="math inline">\(f(x(t),y(t))\)</span> fonksiyonunun zamana göre türevini nasıl alırız? Formülden önce zihinde canlandıralım, diyelim ki <span class="math inline">\(t\)</span> değişkeni <span class="math inline">\(\Delta t\)</span> kadar değişiyor, bu değişim her ikisi de <span class="math inline">\(t\)</span>'ye bağlı olduğu için <span class="math inline">\(x,y\)</span>'yi etkileyecektir. Bu <span class="math inline">\(f\)</span> üzerinde bir domino etkisi yaratır çünkü <span class="math inline">\(f\)</span> fonksiyonu da <span class="math inline">\(x,y\)</span>'ye bağlıdır. <span class="math inline">\(f,x,y\)</span> degisimlerini <span class="math inline">\(\Delta f\)</span>, <span class="math inline">\(\Delta x\)</span>, <span class="math inline">\(\Delta y\)</span> ile gosterirsek, ve geriye dogru degisimleri takip edersek,</p>
<p><span class="math display">\[
\Delta f \approx
\frac{\partial f}{\partial x} \Delta x +
\frac{\partial f}{\partial y} \Delta y,
\qquad
\Delta x \approx \frac{\mathrm{d} x}{\mathrm{d} t} \Delta t, 
\quad
\Delta y \approx \frac{\mathrm{d} y}{\mathrm{d} t} \Delta t
\]</span></p>
<p>Sagdaki iki formulu soldakine sokunca <span class="math inline">\(\Delta f\)</span>'yi <span class="math inline">\(\Delta t\)</span>'ye baglayan bir formul elde ediyoruz,</p>
<p><span class="math display">\[
\Delta f \approx
\frac{\partial f}{\partial x} \frac{\mathrm{d} x}{\mathrm{d} t} \Delta t +
\frac{\partial f}{\partial y} \frac{\mathrm{d} y}{\mathrm{d} t} \Delta t
\]</span></p>
<p>Her iki tarafı <span class="math inline">\(\Delta t\)</span> ile bölelim,</p>
<p><span class="math display">\[
\frac{\Delta f}{\Delta t} \approx
\frac{\partial f}{\partial x} \frac{\mathrm{d} x}{\mathrm{d} t} +
\frac{\partial f}{\partial y} \frac{\mathrm{d} y}{\mathrm{d} t}
\]</span></p>
<p>Eger <span class="math inline">\(\Delta t \to 0\)</span> ise (1)'den biliyoruz ki</p>
<p><span class="math display">\[
\frac{\mathrm{d} f}{\mathrm{d} t} =
\frac{\partial f}{\partial x} \frac{\mathrm{d} x}{\mathrm{d} t} +
\frac{\partial f}{\partial y} \frac{\mathrm{d} y}{\mathrm{d} t}
\]</span></p>
<p>Kaynaklar</p>
<p>[1] Strang, <em>Calculus</em></p>
</body>
</html>
