<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Ders 9</title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
</head>
<body>
<h1 id="ders-9">Ders 9</h1>
<p>Bu dersin konusu birden fazla değişken içeren fonksiyonların minimizasyonu ile uğraşırken yardımcı olacak kısmi türev (partial derivative) kavramı. Çok değişkenli bir fonksiyon <span class="math inline">\(f(x,y)\)</span>'nin birden fazla türevi vardır. Mesela bunlardan bir tanesi</p>
<p><span class="math display">\[ \frac{\partial f}{\partial x} = f_x \]</span></p>
<p>Bu türev <span class="math inline">\(x\)</span>'in değiştirildiği ama <span class="math inline">\(y\)</span>'nin sabit tutulduğu bir durumu gösterir.</p>
<p><span class="math display">\[ \frac{\partial f}{\partial y} = f_y \]</span></p>
<p>işe <span class="math inline">\(y\)</span>'in değiştirildiği ama <span class="math inline">\(x\)</span>'nin sabit tutulduğu bir durumu gösterir.</p>
<p>Şimdi her ikisinin birden değiştirildiği durumda ne olacağını gösteren yaklaşıksal (approximate) formülü görelim. Değişim matematiksel olarak şöyle</p>
<p><span class="math display">\[ x \sim x + \Delta x \]</span></p>
<p><span class="math display">\[ y \sim x + \Delta x \]</span></p>
<p>O zaman <span class="math inline">\(z\)</span> için</p>
<p><span class="math display">\[ z = f(x,y) \]</span></p>
<p>yaklaşıksal değişim şöyle olur</p>
<p><span class="math display">\[
\Delta z \approx f_x\Delta x + f_y \Delta f_y
\qquad (1)
\]</span></p>
<p>Tekrar vurgulamak gerekirse bu yaklaşıksal bir formül, daha &quot;doğru'' bir temsil için 2., 3. türevleri içeren daha yüksek dereceden (higher order terms) terimlerin de olması gerekir, fakat bu terimler 1. derece lineer bir yaklaşıksallık için kullanılmaz.</p>
<p>Bu formülü nasıl doğrularız? Bunu yapmanın yollarından biri teğet düzlem yaklaşıksallaması (tangent plane approximation). Mesela <span class="math inline">\(z = f(x,y)\)</span> fonksiyonuna olan teğet bir düzlemi düşünelim.</p>
<div class="figure">
<img src="9_1.png" />

</div>
<p>Hatırlarsak <span class="math inline">\(\frac{\partial f}{\partial x}\)</span> kısmi türevi <span class="math inline">\(x\)</span>'in değiştiği ama <span class="math inline">\(y\)</span>'nin sabit tutulduğu bir durumu tarif ediyordu. Yukarıdaki grafiğe göre bu bir anlamda iki çukurlu kap gibi duran <span class="math inline">\(z\)</span> fonksiyonun bir kesitine bakmak gibi (unutmayalım, fonksiyon sadece kabın dışında tanımlı, içi boş). Bu kesit üzerine <span class="math inline">\(f\)</span>'in bir yansıması oluşuyor, o yansıma üstteki grafikte bir parabol şeklinde. Bu parabolda <span class="math inline">\(x\)</span> değiştikçe o noktanın parabol üzerindeki çizgizel teğeti de değişiyor (grafikteki yeşil çizgi) ki bu çizgisel eğim <span class="math inline">\(\frac{\partial f}{\partial x}\)</span>'e eşit.</p>
<p>Eğer aynı şeyi <span class="math inline">\(x\)</span>'in sabit <span class="math inline">\(y\)</span>'nin değiştiği durum için yapsaydım, benzer bir kesit elde edecektim (resimde kırmızı okun gösterdiği düzlem).</p>
<div class="figure">
<img src="9_2.png" />

</div>
<p>Ve, bu iki kesit üzerinden elde edilen ikinci teğet çizgi birinci ile beraber kullanılınca bir düzlemi tanımlamak için kullanılabilir (iki çizgi paralel bir düzlem tanımlamak için yeterlidir), ki teğet düzlem yaklaşıksallaması için kullanılacak düzlem budur. Üstteki resimde bu yeni düzlem çapraz yatık olarak gözüken düzlem.</p>
<p>Formülsel olarak bunu nasıl yapacağımızı gösterelim.</p>
<p><span class="math inline">\(f_x\)</span> ve <span class="math inline">\(f_y\)</span> iki teğet çizgiyi tanımlamak için kullanılıyorsa, bu formülleri bir araya koyarak düzlemi temsil edebilirim. Eğer</p>
<p><span class="math display">\[ \frac{\partial f}{\partial x}(x_0,y_0) = a \]</span></p>
<p>işe bu demektir ki birinci teğet çizgi (yeşil çizgi) <span class="math inline">\(L_1\)</span> şöyledir:</p>
<p><span class="math display">\[ 
L_1 = 
\left\{ \begin{array}{l}
z = z_0 + a(x - x_0) \\
y = y_0
\end{array} \right.
\]</span></p>
<p>Bu çizgi için <span class="math inline">\(y\)</span>'yi sabit tutuyorum, <span class="math inline">\(z\)</span>'deki değişimi <span class="math inline">\(z_0\)</span> üstüne eğim <span class="math inline">\(a\)</span>'nin katları kadar (<span class="math inline">\(x\)</span>'in değişimi oranında çarparak) ekleyerek hesaplıyorum.</p>
<p>Benzer şekilde</p>
<p><span class="math display">\[ \frac{\partial f}{\partial y}(x_0,y_0) = b \]</span></p>
<p><span class="math display">\[ 
L_2 = 
\left\{ \begin{array}{l}
z = z_0 + b(y - y_0) \\
y = y_0
\end{array} \right.
\]</span></p>
<p>Hem <span class="math inline">\(L_1\)</span> hem de <span class="math inline">\(L_2\)</span> <span class="math inline">\(z = f(x,y)\)</span>'ye teğettir. Bu iki çizgi beraber bir düzlem oluşturur. Bu formül</p>
<p><span class="math display">\[
z = z_0 + a(x-x_0) + b(y-y_0) 
\qquad (2)
\]</span></p>
<p>formülüdür.</p>
<p>Formül (1), ustteki formülün yaklaşıksal halidir. Eğer teğet düzlem üzerinde olsaydık, <span class="math inline">\(\approx\)</span> işareti <span class="math inline">\(=\)</span> işaretine dönüşecekti. Bu yaklaşıksallık ufak <span class="math inline">\(\Delta x\)</span> ve ufak <span class="math inline">\(\Delta y\)</span> için geçerli. Yani yaklaşıksal formül, <span class="math inline">\(f\)</span>'nin grafiği teğet düzleme yakın diyor.</p>
<p>Maksimum Minimum Problemleri</p>
<p>Kısmi türevlerin kullanım alanlarından biri optimizasyon problemleridir. Mesela çok değişkenli bir fonksiyonun maksimumunu bulmak gibi. Eğer fonksiyon tek değişkenli olsaydı, hemen türevini alıp sonucu sıfıra eşitleyebilirdik, ve buna göre bir çözüm arardık. Çok değişkenli fonksiyonlarda kısmı türevler kullanmak lazım.</p>
<p>Bu derste iki değişkenli duruma bakacağız fakat aynı prensipler, 10, 15, milyon tane değişken için aynı.</p>
<p>Lokal bir minimum için hem <span class="math inline">\(f_x=0\)</span> hem <span class="math inline">\(f_y=0\)</span> olmalıdır. Bu niye doğudur? Yine formül (1)'e bakarsak, hem <span class="math inline">\(f_x=0\)</span> hem <span class="math inline">\(f_y=0\)</span> olduğu zaman <span class="math inline">\(\Delta z\)</span> sıfır olacaktır, yani birinci derecede düşünürsek <span class="math inline">\(f(x,y)\)</span>'de değişim yok demektir.</p>
<p>Teğet düzlemlerin dilinden konuşursak, minimum anında teğet düzlem tamamen yatay olacaktır.</p>
<div class="figure">
<img src="9_3.png" />

</div>
<p>Formül (2) bağlamında düşünürsek, bu durum <span class="math inline">\(a=0\)</span> ve <span class="math inline">\(b=0\)</span> olduğu ana tekabül ediyor ve o anda düzlemi tanımlayan <span class="math inline">\(z = z_0\)</span> formülüdür.</p>
<p>Tanım</p>
<p>Eğer <span class="math inline">\(f_x(x_0,y_0)= 0\)</span> ve <span class="math inline">\(f_y(x_0,y_0)= 0\)</span> ise o zaman <span class="math inline">\(x_0,y_o\)</span> <span class="math inline">\(f\)</span>'in kritik noktasıdır. Not: Birden fazla değişken için tabii ki tüm kısmı türevlerin o noktada sıfır olması gerekir.</p>
<p>Örnek</p>
<p><span class="math display">\[ f(x,y) = x^2 - 2xy + 3y^2 + 2x - 2y \]</span></p>
<p>Bakalım bunu minimize ya da maksimize edebilecek miyiz?</p>
<p><span class="math display">\[ f_x = 2x - 2y + 2 = 0\]</span></p>
<p><span class="math display">\[ f_y = -2x + 6y - 2 = 0 \]</span></p>
<p>Üstteki iki denklemi aynı anda çözmeliyiz.</p>
<p>Bu tür durumlarda iki denklemi birbiriyle toplayıp basitleştirmeye çalışmak iyi bir yöntemdir. Fakat unutmayalım, elimizde her zaman iki tane denklem olmalı, iki denklemi ortadan kaldırıp birdenbire tek denklem ile yola devam edemeyiz.</p>
<p>Toplamı yaparsak</p>
<p><span class="math display">\[ 4y = 0 \]</span></p>
<p>elde ederiz. Bunu alıp birinci denkleme sokalım, sonuç</p>
<p><span class="math display">\[ 2x + 2 = 0 \]</span></p>
<p><span class="math display">\[ x = -1 \]</span></p>
<p>Demek ki kritik nokta <span class="math inline">\((x,y) = (-1,0)\)</span>.</p>
<p>Peki bu kritik noktanın minimum mu maksimum mu olduğunu nereden bileceğiz? Eğer tek değişkenli bir fonksiyona bakıyor olsaydık, ikinci türeve bakabilirdik. Benzer bir şeyi burada da yapabilirdik, ama sadece birinci türevden bile elimizde iki tane var, ikinci türevlerden çok daha fazlası olacak. O duruma bakacağız, şimdilik daha az otomatik olarak işi nasıl anlayacağımızla ilgilenelim.</p>
<p>Elimizde birden fazla minimum olabilir. Türev(lerin) sıfır olduğu noktada bir düzlük vardır, bu bir lokal minimumdur. Yani o noktaya yakın olduğumuz sürece (ki lokallığın tanımı bu) bu minimum geçerlidir. Başka bir noktada, türev(lerin) yine sıfır olduğu ama daha aşağı noktada bir minimum daha olabilirdi. Maksimumlar için aynı durum geçerli.</p>
<div class="figure">
<img src="9_4.png" />

</div>
<p>Yanlız bir diğer seçenek daha var. Bu seçenek kritik noktanın ne maksimum, ne minimum olduğu durumdur. Bu durumda kritik noktadan hangi &quot;yöne doğru'' bakıyorsak, değişik bir cevap elde ederiz. Bu at eğeri gibi gözüken grafiğin orta noktasına, 0,0,0 noktasına bakalım, burada teğet düzlem tam yatay. Bu noktaya eğer noktası (saddle point) deniyor. Eğer <span class="math inline">\(z=y^2\)</span> yönüne doğru bakarsak min durumdayız, eğer <span class="math inline">\(z=-x^2\)</span> yönüne doğru bakarsak maks durumdayız.</p>
<ol start="2" style="list-style-type: decimal">
<li>türevlerden bahsetmişik, ve bu derste kritik noktanın ne olduğunu daha az otomatik bulacağımızı söyledik (2. türevler bir dahaki derste).</li>
</ol>
<p>Bu yöntemde kareler kullanacağız. Niye kareler? Çünkü karesel ifadeler en az sıfır olabilirler -- bir değer ne olursa olsun, eksi bile olsa karesi alınırsa artı olur, ve bu tür ifadeler sadece sıfırda &quot;en az'' olurlar.</p>
<p>O zaman <span class="math inline">\(f(x,y)\)</span>'i karelerin toplamı olarak tekrar temsil etmeye uğraşalım. <span class="math inline">\(f(x,y)\)</span>'de zaten kareler var ama tüm formülü bir şeylerin karesi olarak gösterebilirsek, hedefimize erişebiliriz. Tek problem <span class="math inline">\(xy\)</span> terimi, ama <span class="math inline">\(x^2 - 2xy..\)</span> diye giden bir başka formül biliyoruz, Kareyi Tamamlama ile onu kullanalım.</p>
<p><span class="math display">\[ f(x,y) = (x-y)^2 + 2y^2 + 2x - 2y \]</span></p>
<p>Basitleşti ama biraz daha basitleşebilir. Acaba <span class="math inline">\((x-y)^2\)</span> içindeki <span class="math inline">\((x-y)\)</span> ile dışarıdaki <span class="math inline">\(2x - 2y\)</span> arasındaki bir bağlantı kurabilir miyiz? İçeriye bir +1 eklersek bu olabilir, o zaman dışarıdaki <span class="math inline">\(2x - 2y\)</span> iptal olur. İçerideki 1'i dengelemek için ise dışarı bir -1 ekleriz.</p>
<p><span class="math display">\[  = ((x-y) + 1)^2 + 2y^2 - 1\]</span></p>
<p>İşte, tüm formül artık karelerden oluşuyor. Bu formül eğer</p>
<p><span class="math display">\[  = \underbrace{((x-y) + 1)^2}_{\ge 0} + \underbrace{2y^2}_{\ge 0} - 1\]</span></p>
<p>işe ancak <span class="math inline">\(\ge -1\)</span> olabilir. Ve kritik nokta (-1,0)'da <span class="math inline">\(f\)</span>'in değeri hakikaten -1'dir. Üstteki iki terimin niye <span class="math inline">\(\ge 0\)</span> olduğundan bahsettik. Demek ki bu nokta bir minimum. Yani biraz cebirsel takla, ve ufak bir numarayla istediğimiz sonuca erişmiş olduk.</p>
<p>Şimdi min/maks probleminin ilginç bir uygulamasını görelim. Bu uygulamayı min/maks kategorisinde görmeyebilirsiniz, ama aslında problem min/maks ile çok güzel bir şekilde çözülüyor.</p>
<p>Deneysel bilimlerde en az kareler interpolasyon (least squares interpolation) adlı bir teknik kullanılır. Mesela bir deney yaparız, ve deneyden gelen verileri alırız. Mesela kurbağaları inceliyoruz, ve kurbağa bacak uzunluğunu kurbağa göz büyüklüğü arasında bir bağlantı arıyoruz. Ya da başka bir şeyi ölçüyoruz, genel olarak bir <span class="math inline">\(x\)</span> değişkeni için onun etki ettiği, alakalı olduğu bir <span class="math inline">\(y\)</span> değişkenini ölçüyoruz.</p>
<p>Ölçülen iki değişkeni grafikleyince, şu ortaya çıkıyor diyelim.</p>
<div class="figure">
<img src="9_5.png" />

</div>
<p>Arada bir korelasyon olduğunu görüyoruz. Bu konu hakkında bilimsel bir makale yazıyor olsaydık, bu grafikte şöyle bir çizgi çizerdik,</p>
<div class="figure">
<img src="9_6.png" />

</div>
<p>Fakat veri noktalarının tam ortasından geçen bu çizgiyi nasıl çizeceğiz? Yani çözmek istediğimiz problem verilen <span class="math inline">\((x_1,y_1), (x_2,y_2),...(x_n,y_n)\)</span> şeklindeki deney verileri için &quot;en iyi uyan (best fit)'' çizgi <span class="math inline">\(y=ax + b\)</span>, en iyi yaklaşıksallık nedir?</p>
<p>Bu problemde önemli bir püf noktasına işaret edelim: <span class="math inline">\(y=ax + b\)</span> denkleminde bilinmeyenler nedir? Genellikle öğrenciler <span class="math inline">\(x\)</span> ve <span class="math inline">\(y\)</span> değişkenine bakıyorlar. Fakat bu doğru değil. Bir optimal çizgi ortaya çıkarmak istiyorsak ilgilendiğimiz <span class="math inline">\(x\)</span> ve <span class="math inline">\(y\)</span> değil, esas ilgilendiklerimiz <span class="math inline">\(a\)</span> ve <span class="math inline">\(b\)</span> katsayıları. Çizginin hangi şekilde olduğunu onlar kontrol ediyorlar, yani doğru uyum için çizginin nereden geçtiğinin hesaplanması problemindeki bilinmeyenler onlar. Yani uyum için en iyi <span class="math inline">\(a\)</span> ve <span class="math inline">\(b\)</span>'yi bulmamız gerekiyor.</p>
<p>Bu noktada &quot;en iyi <span class="math inline">\(a\)</span> ve <span class="math inline">\(b\)</span>'' ifadesinin ne olduğuna karar vermemiz lazım. En iyi, <span class="math inline">\(a\)</span> ve <span class="math inline">\(b\)</span>'nin bir fonksiyonunun minimize edilmesi olabilir, ki bu fonksiyon deneysel veri ile bir teorik çizgi arasındaki uyum hatalarının toplamını temsil edebilir. Yani hata, o çizginin deney noktalarından ne kadar uzakta olduğunun toplamı ile temsil edilebilir.</p>
<p>&quot;Uzaklığı'' hesaplamanın da değişik yolları olabilir. Mesela her noktanın bir çizgiye olan düz uzaklığı ölçülebilir. Ya da deneysel noktadan dikey olarak yukarı / aşağı çıkıp çizgiye gelinceye kadar olan uzaklık. Ya da uzaklığı en fazla olan tek noktanın mesafesi azaltılmaya uğraşılabilir (ama bu son yöntem pek iyi bir seçim olmayabilir, çünkü belki deney sırasında uykuya dalmışsınızdır, ve çok yanlış bir nokta ölçmüşsünüzdür, ve o nokta tüm uyum hesabını bozukluğa uğratır).</p>
<p>Bu tür seçeneklerden bir tanesi en iyisidir, ve evrensel olarak kullanılan yaklaşım da o'dur. En Az Kareler demiştik, bu yöntemde hata noktaların çizgiye olan uzaklıkların karesinin toplamıdır. Bu yöntem iyi sonuçlar veriyor ve hesap için oldukça temiz bir formül ortaya çıkartıyor. Demek ki &quot;en iyi'' tanımı hata noktaların çizgiden olan sapmasının karesinin toplamının minimize edilmesi demek. Sapma nedir? Tahmin edilen ile gerçek veri noktasının farkıdır.</p>
<p><span class="math display">\[ y_i - (ax_i + b) \]</span></p>
<p>O zaman problem</p>
<p><span class="math display">\[ \textrm{Minimize Et } D = \sum_{i=1}^n \bigg[ y_i - (ax_i+b) \bigg]^2 \]</span></p>
<p>Tekrar vurgulayalım, bu fonksiyonda bilinmeyenler <span class="math inline">\(a\)</span> ve <span class="math inline">\(b\)</span>. <span class="math inline">\(x_i\)</span> ve <span class="math inline">\(y_i\)</span> deneyden gelen veriler.</p>
<p>Minimize etmek için şimdiye kadar öğrendiklerimizi kullanabiliriz. Kritik noktayı bulalım.</p>
<p>Yani istediğimiz</p>
<p><span class="math display">\[ \frac{\partial D}{\partial a} =0 \]</span></p>
<p><span class="math display">\[ \frac{\partial D}{\partial b} =0 \]</span></p>
<p>eşitliklerini doğru olduğu an. Kritik nokta burada. Kısmı türevleri alalım.</p>
<p><span class="math display">\[ \frac{\partial D}{\partial a}  =
\sum_{i=1}^n 2 (y_i (ax_i+b)) (-x_i) 
= 0
\]</span></p>
<p><span class="math display">\[ \frac{\partial D}{\partial b} = 
\sum_{i=1}^n 2 (y_i (ax_i+b)) (-1) 
=0
\]</span></p>
<p>Çözmemiz gereken denklemler bunlar.</p>
<p>Eğer dikkat edersek bu denklemler <span class="math inline">\(a\)</span> ve <span class="math inline">\(b\)</span> bağlamında lineer. Denklemlerde biraz kalabalıklık var, onları açıp tekrar düzenleyerek bu lineerliği görmeye uğraşalım.</p>
<p>İlk önce '2' terimini atalım, ona gerek yok. İki denklem ayrı ayrı şöyle olur:</p>
<p><span class="math display">\[ \sum_{i=1}^n (x_i^2a + x_ib - x_iy_i) = 0\]</span></p>
<p><span class="math display">\[ \sum_{i=1}^n (x_i^2a + b - y_i) = 0\]</span></p>
<p><span class="math inline">\(a\)</span> ve <span class="math inline">\(b\)</span> leri yanyana getirelim. Yine ayrı ayrı</p>
<p><span class="math display">\[  \bigg(\sum_{i=1}^n x_i^2\bigg)a + \bigg(\sum_{i=1}^n x_i\bigg) b = 
\sum_{i=1}^n x_iy_i\]</span></p>
<p><span class="math display">\[  \bigg(\sum_{i=1}^n x_i\bigg)a + nb = \sum_{i=1}^n y_i \]</span></p>
<p>Parantezler içindeki <span class="math inline">\(x_i\)</span>'li ifadeler korkutucu görünüyor olabilir, fakat bunlar deney verisinden gelen sayıların toplamından ibaret, onlar elimizde sayısal olarak mevcut zaten. Deney verisini alıp, hepsini toplayınca bu sayıyı elde edeceğiz.</p>
<p>Sonuç olarak elimize geçen 2 x 2 boyutlarında bir lineer sistem. Yani <span class="math inline">\(x_i\)</span> ve <span class="math inline">\(y_i\)</span> içeren ifadeleri hesapladığımız anda bu sistemi elde ederiz, ve 2 x 2 bir lineer sistemi çözmeyi zaten biliyoruz. Ve kritik noktayı böylece elde ederiz. Bir sonraki derste göreceğimiz 2. kısmı türevleri kullanacağız yöntemle de bu noktanın min/maks olduğunu anlarız. Bu testi uygulasak üstteki yöntemin hakikaten bir min ürettiğini görebilirdik.</p>
<p>En Az Kareler interpolasyonu çok daha genel kullanımlarda da işe yarar.</p>
<p>Örnek</p>
<p>Bilgisayar dünyasında Moore Kanunu denen bir kural vardır, bu kural bilgisayar çiplerinin nasıl sürekli daha hızlı, daha iyiye doğru gittiğini anlatır. Ünlü çip üreticisi İntel başkanı Andy Grove tarafından ortaya atılmıştır, bir hipotezdir, fakat şaşırtıcı bir şekilde doğru çıkmıştır. Kuralın ölçtüğü bir mikropçipin içine koyulabilecek transistör sayısıdır. Bu ölçümün bir örneği alttadır.</p>
<div class="figure">
<img src="9_7.png" />

</div>
<p>Bu veriye lineer olarak uyum yapamazdık. Fakat logaritmik skalayı kullanırsak, yani transistör sayısı yerine onun logaritmasını alıp grafiklersek,</p>
<div class="figure">
<img src="9_8.png" />

</div>
<p>veriler daha çizgisel olurlar. Bu demektir ki zaman ve transistör sayısı arasındaki ilişki üstel (exponential) bir ilişkidir. Zaten kuralın söylediği de bu, kural her 18 ayda bir çip içindeki transistör sayısının ikiye katlandığını söyler. Bir sonraki büyüklüğün o büyüklüğün o anki halinin belli bir katı olması (aynen nüfus artışında olduğu gibi) üstel bir ilişkiye işaret eder.</p>
<p>Peki en iyi üstel uyumu nasıl buluruz? Böyle bir uyumun formülsel hali şudur. Düz çizgi formülü yerine bir üstel ifade içerir.</p>
<p><span class="math display">\[ y = ce^{ax} \]</span></p>
<p>Fakat bu formülü direk hata hesabında kullanırsak, ele geçen formüller çok karmaşık hale geliyor. Ama üstteki numarayı hatırlayalım, log skalasında bakınca her şey lineer çıkıyor. O zaman uyumu şu şekilde yapabiliriz, üstteki formülün log'unu alalım:</p>
<p><span class="math display">\[ ln(y) = ln(c) + ax \]</span></p>
<p>ki bu formül lineerdir. Bunun üzerinde En Az Kareler yöntemini kullanabiliriz.</p>
<p>Üstel ilişki yerine karesel bir ilişki de olabilirdi, mesela</p>
<p><span class="math display">\[ y = ax^2 + bx + c \]</span></p>
<p>o zaman en iyi parabolu uydurmaya uğraşıyor olabilirdik, bu uyum için <span class="math inline">\(a\)</span>, <span class="math inline">\(b\)</span> ve <span class="math inline">\(c\)</span>'yi bulmamız gerekirdi. Yani şunu minimize edecektik:</p>
<p><span class="math display">\[ D(a,b,c) = \sum_{i=1}^n (y_i - ( ax_i^2 + bx_i + c ))^2  \]</span></p>
<p>Burada kısmi türevler 3 tane ayrı denklem üretir, ve ilişki yine lineer çıkar, 3 x 3 boyütünde bir sistem elde ederiz.</p>
<p>Yani söylediğimiz gibi, bu problemler ilk başta minimizasyon problemi gibi gözükmeyebiliyordu, ama öyle olduklarını şimdi görmüş olduk.</p>
<p>
  <a href="..">Yukarı</a>
</p>
</body>
</html>
