<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Ders 14</title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
</head>
<body>
<div id="header">
</div>
<h1 id="ders-14">Ders 14</h1>
<p>Bağımsız Olmayan Değişkenler (Non-Independent Variables)</p>
<p>Örnek</p>
<p>Fizikteki <span class="math inline">\(f(P,V,T)\)</span> formülü, ki bu değişkenler</p>
<p><span class="math display">\[ PV = nRT \]</span></p>
<p>şeklinde ilintili. Daha genel olarak bir <span class="math inline">\(f(x,y,z)\)</span> formülü var, ve değişkenler <span class="math inline">\(x,y,z\)</span> birbiriyle <span class="math inline">\(g(x,y,z) = c\)</span> üzerinden bağlantılı. Aslında bir önceki dersteki aynı durum, sadece bu sefer min, maks değil, kısmı türevlere neler olduğunu inceleyeceğiz.</p>
<p>Yine önceki dersteki gibi, belki <span class="math inline">\(g\)</span>'yi cebirsel olarak değiştirip, <span class="math inline">\(f\)</span>'e sokup değişken yoketmek mümkün değil. Eğer öyle yapabilsek, bir <span class="math inline">\(z = z(x,y)\)</span> olabilirdi, ve onun kısmi türevlerine bakabilirdik,</p>
<p><span class="math display">\[ \frac{\partial z}{\partial x}, \frac{\partial z}{\partial y}, .. \]</span></p>
<p>gibi. Peki ya <span class="math inline">\(z\)</span>'yi bulamıyorsak? Belki üstteki kısmi türevleri <span class="math inline">\(z\)</span>'yi bulmadan elde edebiliriz.</p>
<p>Örnek</p>
<p><span class="math display">\[ x^2 + yz + z^3 = 8 \]</span></p>
<p><span class="math inline">\((2,3,1)\)</span> noktasına bakalım (yerine koyunca hakikaten 8 çıktığını görüyoruz). Fakat bu değerlerde azıcık değişiklik yapınca, <span class="math inline">\(z\)</span> nasıl değişir? Bu soruyu nasıl cevaplarım?</p>
<p>Formülden <span class="math inline">\(z\)</span>'yi çekip çıkarmak gerekir, küpsel (cubic) formüllerde bunu yapmanın bir yolu var, fakat çok karmaşık bir formül ortaya çıkartıyor. Aradığımız sonuca ulaşmanın daha kolay bir yolu var.</p>
<p><span class="math inline">\(g\)</span>'nin tam diferansiyeline, yani <span class="math inline">\(dg\)</span>'ye bakalım (üstteki formülü <span class="math inline">\(g\)</span> kabul ediyoruz). Tam diferansiyel</p>
<p><span class="math display">\[ 2x dx + z dy + (y+3z^2) dz = 0\]</span></p>
<p>Sağ taraf sıfır çünkü üstteki <span class="math inline">\(g\)</span> bir sabite eşit, <span class="math inline">\(g=8\)</span>, sabitin değişimi sıfır, yani <span class="math inline">\(dg=0\)</span>.</p>
<p>Tam diferansiyele <span class="math inline">\((2,3,1)\)</span> değerini verelim</p>
<p><span class="math display">\[ 4dx + dy + 6dz = 0 \]</span></p>
<p>Bu formül bize her değişkenin değişiminin diğeri ile nasıl bağlantılı olduğunu gösteriyor. Mesela <span class="math inline">\(dx\)</span> ve <span class="math inline">\(dy\)</span>'yi biliyorsak, <span class="math inline">\(dz\)</span>'yi, yani <span class="math inline">\(z\)</span>'nin değişimini hesaplayabiliriz. Yani <span class="math inline">\(z=z(x,y)\)</span> üzerinden</p>
<p><span class="math display">\[ dz = -\frac{1}{6}(4dx + dy) \]</span></p>
<p>Bu formül bize kısmi türevleri de göstermiş oluyor aslında, çünkü tam diferansiyel formülünde kısmi türevler vardır, üstteki formülde <span class="math inline">\(dx,dy\)</span>'nin yanında yer alan değerler onlardır. O zaman</p>
<p><span class="math display">\[ \frac{\partial z}{\partial x} = -\frac{4}{6} = -\frac{2}{3} \]</span></p>
<p><span class="math display">\[ \frac{\partial z}{\partial y} = -\frac{1}{6} \]</span></p>
<p>Bunu düşünmenin bir diğer yolu şu. <span class="math inline">\(\partial z/\partial x\)</span> <span class="math inline">\(z\)</span>'nin <span class="math inline">\(x\)</span>'e göre değişimi ise, <span class="math inline">\(y\)</span> sabit demektir, üstteki <span class="math inline">\(dz\)</span> formülünde <span class="math inline">\(dy=0\)</span> deriz, geri kalanlar</p>
<p><span class="math display">\[ dz = -\frac{2}{3}dx \]</span></p>
<p>ki bu formül <span class="math inline">\(z\)</span>'nin <span class="math inline">\(x\)</span>'teki değişime göre nasıl değiştiğini gösteriyor.</p>
<p>Genel olarak</p>
<p><span class="math display">\[ g(x,y,z) = c \]</span></p>
<p>ise, o zaman</p>
<p><span class="math display">\[ dg = g_x dx + g_y dy + g_z dz \]</span></p>
<p>formülü sıfıra eşitlenir, ve bir diferansiyel diğerinin formunda elde edilebilir.</p>
<p><span class="math display">\[ dz = -\frac{g_x}{g_z}dx -\frac{g_y}{g_z}dy \]</span></p>
<p>O zaman <span class="math inline">\(\frac{\partial z}{\partial x}\)</span>'i görmek istiyorsak, <span class="math inline">\(dx\)</span>'in katsayısına bakabiliriz, ya da <span class="math inline">\(y=sabit\)</span> yani <span class="math inline">\(dy=0\)</span> deriz, ve geri kalanlar</p>
<p><span class="math display">\[ dz =  -\frac{g_x}{g_z}dx, \ 
\frac{\partial z}{\partial x} = -\frac{g_x}{g_z}dx
\]</span></p>
<p>Daha fazla ilerlemeden, şimdiye kadar gördüğümüz notasyonun bazı problemlerini inceleyelim.</p>
<p><span class="math display">\[ f(x,y) = x+y \]</span></p>
<p><span class="math display">\[ \frac{\partial f}{\partial x} = 1\]</span></p>
<p>Değişken değişim (change of variables) yapalım</p>
<p><span class="math display">\[ x = u \]</span></p>
<p><span class="math display">\[ y = u+v \]</span></p>
<p>Pek çetrefil bir değişim değil bu. O zaman</p>
<p><span class="math display">\[ f = x + y = 2u + v \]</span></p>
<p><span class="math display">\[ \frac{\partial f}{\partial u} = 2\]</span></p>
<p>Bu nasıl oldu? <span class="math inline">\(x=u\)</span> dediğimize göre, <span class="math inline">\(x,u\)</span> birbiriyle eşitler, o zaman kısmi türevleri de aynı olmalıydı.</p>
<p>Bu uyuşmazlığın niye ortaya çıktığını anlamak için notasyonun ne demek istediğine yakından bakmamız lazım. <span class="math inline">\(\partial f/\partial x\)</span> ile <span class="math inline">\(x\)</span>'i değiştiriyor, ama <span class="math inline">\(y\)</span>'yi sabit tutuyoruz. <span class="math inline">\(\partial f/\partial u\)</span> ile <span class="math inline">\(u\)</span>'yu değiştiriyor, ama <span class="math inline">\(v\)</span>'yi sabit tutuyoruz.</p>
<p>Yani evet, <span class="math inline">\(x\)</span> ile <span class="math inline">\(u\)</span>'yu değiştirmek aynı şey olabilir, ama <span class="math inline">\(v\)</span>'yi sabit tutmak ile <span class="math inline">\(y\)</span>'yi sabit tutmak aynı şey değildir. Çünkü mesela <span class="math inline">\(y\)</span>'yi sabit tutarsam ve <span class="math inline">\(u\)</span>'yu değiştirirsem, <span class="math inline">\(v\)</span> de değişmelidir (ki biz bunu istemiyoruz) <span class="math inline">\(y = u+v\)</span> ifadesindeki toplamının sabit kalması için. Ya da <span class="math inline">\(v\)</span> sabit ise ve <span class="math inline">\(u\)</span>'yu değiştiriyorsam, <span class="math inline">\(y\)</span> değişecektir.</p>
<p>Yani hoş, güzel, kısmi türev notasyonumuz neyin değiştiğini açıkça göstermesine rağmen, neyin sabit tutulduğunu göstermediği için yanılgılara yol açabiliyor. Bunu aklımızda tutmamız lazım. Örnekteki kısmı türevler birbiriyle aynı değil çünkü</p>
<p><span class="math inline">\(\partial f/\partial x\)</span>, <span class="math inline">\(u=x\)</span>'i değiştir, ve <span class="math inline">\(y\)</span>'yi sabit tut</p>
<p><span class="math inline">\(\partial f/\partial u\)</span>, <span class="math inline">\(u=x\)</span>'i değiştir, ve <span class="math inline">\(v = y-x\)</span>'i sabit tut</p>
<p>anlamına geliyor.</p>
<p>Daha açık bir notasyon şöyle olabilir</p>
<p><span class="math display">\[ 
\bigg( \frac{\partial f}{\partial x}  \bigg)_y = \textrm { y sabit}
\]</span></p>
<p><span class="math display">\[ 
\bigg( \frac{\partial f}{\partial u}  \bigg)_v = \textrm { v sabit}
\]</span></p>
<p>Örneğe dönersek</p>
<p><span class="math display">\[ 
\underbrace{
\bigg( \frac{\partial f}{\partial x}  \bigg)_y 
}_{1} 
\ne 
\underbrace{
\bigg( \frac{\partial f}{\partial x}  \bigg)_v = 
\bigg( \frac{\partial f}{\partial u}  \bigg)_v 
}_{2}
\]</span></p>
<p>Örnek</p>
<div class="figure">
<img src="14_1.png" />

</div>
<p><span class="math display">\[
A = \frac{1}{2}ab \sin(\theta)
\]</span></p>
<p>Alan, <span class="math inline">\(a,b,\theta\)</span>'nin fonksiyonu.</p>
<p>Farz edin ki size <span class="math inline">\(a,b,\theta\)</span> arasında bir ilişki olduğunu söyledim.</p>
<div class="figure">
<img src="14_2.png" />

</div>
<p>Diyelim ki üçgen aslında bir dik üçgen, bunu cebirsel olarak söylemenin yolu da alttaki kısıtlama ifadesi</p>
<p><span class="math display">\[ a = b \cos(\theta) \]</span></p>
<p>İncelemek istediğimiz alanın <span class="math inline">\(\theta\)</span>'ya olan bağlantısı, yani, mesela <span class="math inline">\(A\)</span>'nin değişiminin <span class="math inline">\(\theta\)</span>'nin değişimine oranı nedir? Bunu hesaplamanın 3 yöntemi olabilir</p>
<ol style="list-style-type: decimal">
<li><span class="math inline">\(a,b,\theta\)</span>'yi bağımsız kabul et, o zaman</li>
</ol>
<p><span class="math display">\[
\frac{\partial A}{\partial \theta} = 
\bigg( \frac{\partial A}{\partial \theta} \bigg)_{a,b}
\]</span></p>
<p>Tabii <span class="math inline">\(a,b\)</span> sabitken <span class="math inline">\(\theta\)</span> değişsin demek, üçgenin dikliğinin ihlali demektir, çünkü hem kenarlar sabit, hem açı değişsin diyoruz, ama o zaman dik açı değişmek zorundadır. Her neyse, kısmi türevleri hesaplayalım.</p>
<p><span class="math display">\[
\frac{\partial A}{\partial \theta} = \frac{1}{2}ab \cos\theta
\]</span></p>
<p>Şimdiye kadar kısıtlama ifadelerimi kullanmadım.</p>
<ol start="2" style="list-style-type: decimal">
<li><span class="math inline">\(a\)</span>'yi sabit tutalım, <span class="math inline">\(b\)</span> değişebilsin, ki böylece dik açı yerinde kalabilsin.</li>
</ol>
<p><span class="math display">\[
b = b(a,\theta) = \frac{a}{\cos(\theta)}
\]</span></p>
<p><span class="math display">\[
\bigg( \frac{\partial A}{\partial \theta} \bigg)_{a}
\]</span></p>
<ol start="3" style="list-style-type: decimal">
<li><span class="math inline">\(b\)</span>'yi sabit tutalım, <span class="math inline">\(a = a(b,\theta)\)</span> değişsin, ki böylece dik açı yerinde kalabilsin.</li>
</ol>
<p><span class="math display">\[\bigg( \frac{\partial A}{\partial \theta} \bigg)_{b}\]</span></p>
<p>Bunlardan bir tanesini hesaplayalım, mesela</p>
<p><span class="math display">\[\bigg( \frac{ \partial A}{\partial \theta } \bigg)_{a} \]</span></p>
<p>Hesabı yapmanın üç değişik yolunu göreceğiz.</p>
<ol start="0" style="list-style-type: decimal">
<li>Metot: <span class="math inline">\(b\)</span>'yi yanlız bırak (cebirsel), ve diğer formüle sok</li>
</ol>
<p><span class="math display">\[ a = b \cos \theta =&gt; b = \frac{a}{\cos\theta} = a \sec\theta\]</span></p>
<p><span class="math display">\[ A = \frac{1}{2} \ ab \sin\theta \]</span></p>
<p><span class="math display">\[ = \frac{1}{2} \frac{a^2 \sin \theta}{\cos \theta} \]</span></p>
<p><span class="math display">\[ = \frac{1}{2} a^2 \tan \theta \]</span></p>
<p>O zaman</p>
<p><span class="math display">\[ \bigg( \frac{\partial A}{\partial \theta} \bigg)_{a} = 
\frac{1}{2}a^2sec^2(\theta)
\]</span></p>
<p>Bu arada <span class="math inline">\(sec\)</span>, <span class="math inline">\(1/\cos\)</span> demektir, eğer ve onun türevini <span class="math inline">\(1+tan^2\)</span> olarak biliyorsanız, o da aynı kapıya çıkar.</p>
<p>Hoca bu metotu tavsiye etmiyor (onun için metot sayısına biraz espri yaparak 'sıfır' vermiş) çünkü her zaman yanlız bırakma, başka formüle sokma mümkün olmayabilir.</p>
<p>1'inci Metot: Diferansiyelleri Kullan</p>
<p>Yapılacaklar şunlar</p>
<ul>
<li><p><span class="math inline">\(a\)</span>'yi sabit tut, <span class="math inline">\(da = 0\)</span></p></li>
<li><p>kısıtlama ifadesi <span class="math inline">\(a = b \cos\theta\)</span></p></li>
</ul>
<p>Üstteki ifadenin diferansiyelini alalım</p>
<p><span class="math display">\[ da = \cos \theta db - b \sin\theta d\theta \]</span></p>
<p>Şimdi elimizde <span class="math inline">\(da,db,d\theta\)</span>'yi ilişkilendiren bir ifade var. <span class="math inline">\(a\)</span>'nin sabit olduğunu biliyoruz, o zaman <span class="math inline">\(da=0\)</span></p>
<p><span class="math display">\[ 0 = \cos \theta db - b \sin \theta d\theta \]</span></p>
<p><span class="math inline">\(db\)</span>'yi yanlız bırakabiliriz</p>
<p><span class="math display">\[ \cos\theta db = b \sin\theta d\theta \]</span></p>
<p><span class="math display">\[ db = b \sin\theta d\theta \ / \cos\theta \]</span></p>
<p><span class="math display">\[ db = b \tan\theta d\theta  \]</span></p>
<p>Böylece <span class="math inline">\(b\)</span>'nin <span class="math inline">\(\theta\)</span>'ya göre değişim oranını bulduk. Bu ne ise yarar? Ana formülü hatırlayalım, ve onun da diferansiyelini alalım</p>
<p><span class="math display">\[ A = \frac{1}{2} \ ab \sin\theta \]</span></p>
<p><span class="math display">\[ dA = \frac{1}{2} \ b \sin\theta da + 
\frac{1}{2} \ a \sin\theta db + 
\frac{1}{2} \ ab \cos\theta \mathrm{d} \theta
\]</span></p>
<p><span class="math inline">\(da = 0\)</span> ise, ilk terim yokolur.</p>
<p><span class="math display">\[ dA = 
\frac{1}{2} \ a \sin(\theta) db + 
\frac{1}{2} \ ab \cos \theta \mathrm{d} \theta
\]</span></p>
<p>Geri kalanlarda, <span class="math inline">\(db\)</span> var, ama biz <span class="math inline">\(\theta\)</span>'ya göre değişimi istiyoruz, <span class="math inline">\(db\)</span>'yi orada görmek istemiyoruz. O zaman elimizdeki <span class="math inline">\(db\)</span> formülünü buraya sokalım.</p>
<p><span class="math display">\[ dA =  
\frac{1}{2} \ a \sin\theta \ ( \ b \tan(\theta) d\theta \ ) \ + 
\frac{1}{2} \ ab \cos\theta \mathrm{d} \theta
\]</span></p>
<p><span class="math display">\[ dA =  
\frac{1}{2} \ ab \ (\sin\theta \tan\theta +  \cos\theta )d\theta
\]</span></p>
<p>Trigonometriden</p>
<p><span class="math display">\[ dA =  
\frac{1}{2} \ ab \ (
\underbrace{\sin(\theta) \tan(\theta) +  \cos \theta}_{sec(\theta)}
)d\theta
\]</span></p>
<p>Sonucu bulduk</p>
<p><span class="math display">\[ \bigg( \frac{\partial A}{\partial \theta} \bigg)_{a} = 
\frac{1}{2} \ ab \ sec(\theta)
\]</span></p>
<p>Özetlemek gerekirse, şunları yaptık</p>
<ul>
<li><p><span class="math inline">\(A\)</span>'yi <span class="math inline">\(da,db,d\theta\)</span> ile ifade et</p></li>
<li><p><span class="math inline">\(a=sabit, \mathrm{d} a=0\)</span> demektir.</p></li>
<li><p>Kısıtlama ifadesinin diferansiyelini al, <span class="math inline">\(db\)</span>'yi yanlız bırak.</p></li>
<li><p><span class="math inline">\(dA\)</span>'ya sok</p></li>
</ul>
<ol start="2" style="list-style-type: decimal">
<li>Metot: Zincirleme Kanununu Kullan</li>
</ol>
<p><span class="math display">\[ \bigg( \frac{\partial A}{\partial \theta} \bigg)_{a} = 
A_\theta \bigg( \frac{\partial \theta}{\partial \theta} \bigg)_{a} + 
A_a \bigg( \frac{\partial a}{\partial \theta} \bigg)_{a} + 
A_b \bigg( \frac{\partial b}{\partial \theta} \bigg)_{a} 
\]</span></p>
<p><span class="math display">\[  = 
A_\theta \cancelto{1}{\bigg( \frac{\partial \theta}{\partial \theta} \bigg)_{a}} 
+ 
A_a \cancelto{0}{\bigg( \frac{\partial a}{\partial \theta} \bigg)_{a}} + 
A_b \bigg( \frac{\partial b}{\partial \theta} \bigg)_{a}
\]</span></p>
<p>Sıfır olan kısmı türev öyle oldu çünkü <span class="math inline">\(a\)</span> sabit dedik. Son terimdeki kısmı türev için kısıtlama ifadesini kullanacağız.</p>
<p>Soru 2J-1 a)</p>
<p><span class="math display">\[ w = x^2+y^2+z^2, \ z = x^2+y^2 \]</span></p>
<p>için</p>
<p><span class="math display">\[ \bigg( \frac{\partial w}{\partial y}  \bigg)_z \]</span></p>
<p>hesabını yapın, ve direk yerine geçirme (direct subsitution) tekniğini kullanın.</p>
<p>Cevap</p>
<p>Üstteki notasyon tüm sabit tutulan değişkenleri hangileriyse göstermek zorunda, burada sadece <span class="math inline">\(z\)</span>'nin sabit tutulduğu söyleniyor, değişen <span class="math inline">\(y\)</span>. O zaman bağımlı değişken <span class="math inline">\(x\)</span> olmalıdır. Bu değişkeni yokedelim,</p>
<p><span class="math display">\[ z = x^2+y^2 \]</span></p>
<p><span class="math display">\[ x^2 = z - y^2 \]</span></p>
<p>Yerine koyalım</p>
<p><span class="math display">\[  w = (z-y^2)+y^2+z^2 \]</span></p>
<p><span class="math display">\[ = z + z^2 \]</span></p>
<p>O zaman kısmi türev</p>
<p><span class="math display">\[ \bigg( \frac{\partial w}{\partial y}  \bigg)_z  = 0\]</span></p>
<p>olacaktır.</p>
<p>Soru 2J-2 (b) (i)</p>
<p>Üstteki <span class="math inline">\(w\)</span> için,</p>
<p><span class="math display">\[ \bigg( \frac{\partial w}{\partial z}  \bigg)_y \]</span></p>
<p>hesabını yap ve zincirleme kanunu kullan.</p>
<p>Cevap</p>
<p><span class="math display">\[  \bigg( \frac{\partial w}{\partial z}  \bigg)_y  =
2x \  \bigg( \frac{\partial w}{\partial z}  \bigg)_y  +  2z
\]</span></p>
<p>Diğer yandan</p>
<p><span class="math display">\[ z = x^2 + y^2 \]</span></p>
<p>var, bunun üzerinde de aynı türevi alalım. Tekrar düzenleyip istediğimiz değişkeni belli bir tarafa almaya gerek yok, çünkü yerine geçirme tekniği kullanmıyoruz. İki tarafın kısmi türevini alınca</p>
<p><span class="math display">\[ 1 = 2x  \bigg( \frac{\partial w}{\partial z}  \bigg)_y  \]</span></p>
<p><span class="math display">\[ \frac{ 1}{2x}  = \bigg( \frac{\partial w}{\partial z}  \bigg)_y  \]</span></p>
<p>Ana formülün kısmı türevinde üstteki formülü yerine koyalım</p>
<p><span class="math display">\[
\bigg( \frac{\partial w}{\partial z}  \bigg)_y  =
2x  \frac{1}{2x}  + 2z
\]</span></p>
<p><span class="math display">\[   =
1 + 2z
\]</span></p>
<p>Soru 2J-4 b)</p>
<p><span class="math display">\[ w = x^3y - z^2t, \quad xy = zt\]</span></p>
<p>için</p>
<p><span class="math display">\[ \bigg( \frac{\partial w}{\partial t}  \bigg)_{x,z}  \]</span></p>
<p>hesabını yap, tam diferansiyel tekniğini kullan.</p>
<p>Cevap</p>
<p>Çözüm için her iki denklemin tam diferansiyelini alacağız. Bağımlı, bağımsız bilgisi ise &quot;diferansiyel yerine geçirme'' uyguladığımızda ise yarayacak, yani daha önce düz değişken üzeinden yaptığımız değişimi, şimdi diferansiyeller üzerinden yapacağız. Tam diferansiyeli mekanik bir şekilde önce yazalım</p>
<p><span class="math display">\[ dw = w_x dx + w_y dy + w_z dz + w_t td \]</span></p>
<p>Gerekli kısmi türevleri alalım</p>
<p><span class="math display">\[ = 3x^2y dx + x^3dy - 2zt dz + -z^2 dt\]</span></p>
<p>Aynısı ikinci denklem için</p>
<p><span class="math display">\[ y dx + x dy = t dz + z dt \]</span></p>
<p>Bizden istenene göre <span class="math inline">\(t,x,z\)</span>'nin bağımsız, geri kalan <span class="math inline">\(y\)</span>'nin bağımlı olduğunu anlıyoruz. O zaman üstteki formülde <span class="math inline">\(dy\)</span>'yi yanlız bırakırsak ve ana tam diferansiyel içinde yerine koyarsak, istediğimiz sonuca erişeceğiz.</p>
<p><span class="math display">\[ y dx  = t dz + z dt = x dy\]</span></p>
<p>Yerine koyalım, ve gruplayalım</p>
<p><span class="math display">\[ = 3x^2ydx + x^2(tdz + zdt - ydx) - 2ztdz - z^2dt \]</span></p>
<p><span class="math display">\[ = (3x^2y  - x^2y)dx + (x^2t-2zt)dz + (x^2z-z^2)dt  \]</span></p>
<p><span class="math display">\[ = (2x^2y) dx + (x^2t-2zt) dz + (x^2z-z^2)dt  \]</span></p>
<p>Aradığımız kısmı türev <span class="math inline">\(t\)</span>'ye göre, o zaman üstteki tam diferansiyel açılımında <span class="math inline">\(dt\)</span>'nin katsayısına bakacağız. Orada <span class="math inline">\(x^2x-z^2\)</span> yazıyor, demek ki aradığımız sonuç bu.</p>
<p><span class="math display">\[ \bigg( \frac{\partial w}{\partial t}  \bigg)_{x,z} = x^2x-z^2 \]</span></p>
<p>Soru 2K-3 a)</p>
<p>Laplace Denklemi iki boyutta şöyle</p>
<p><span class="math display">\[ \frac{\partial^2 w}{\partial x^2} + 
\frac{\partial^2 w}{\partial y^2}  = 0
\]</span></p>
<p>Diyelim ki şu formda olmak üzere</p>
<p><span class="math display">\[ w = ax^2 + bxy + cy^2 \]</span></p>
<p>tüm çözümleri istiyoruz. Bu çözümü bulduktan sonra çözümün <span class="math inline">\(c_1f_1(x,y) + c_2f_2(x,y)\)</span> olarak temsil edilebilecegini gösterin, ki <span class="math inline">\(c_1,c_2\)</span> rasgele birer sabit ve <span class="math inline">\(f_1,f_2\)</span> özel birer polinom. Yani çözüm <span class="math inline">\(f_1,f_2\)</span>'nin lineer bir kombinasyonu olabilmeli.</p>
<p>Çözüm</p>
<p><span class="math display">\[ w_{xx} = \frac{\partial }{\partial x} (2ax + 4) = 2a \]</span></p>
<p><span class="math display">\[ w_{yy} = \frac{\partial }{\partial y} (2cy) = 2c \]</span></p>
<p>Eğer Laplace'a göre <span class="math inline">\(w_{xx} + w_{yy} = 0\)</span> olması gerekiyorsa,</p>
<p><span class="math display">\[ 2a + 2c = 0 \]</span></p>
<p><span class="math display">\[ a = -c \]</span></p>
<p>olmalı. Şimdi ana formülde <span class="math inline">\(a\)</span> yerine <span class="math inline">\(-c\)</span> koyalım.</p>
<p><span class="math display">\[ ax^2 + bxy -ay^2 \]</span></p>
<p><span class="math display">\[ = a(x^2-y^2) + bxy \]</span></p>
<p>Üstteki formül iki polinomun lineer kombinasyonu formatına girdi bile. İki rasgele sabiti <span class="math inline">\(a,b\)</span> olarak görebiliriz, ve iki polinom</p>
<p><span class="math display">\[ f_1 = x^2-y^2 \]</span></p>
<p><span class="math display">\[ f_2 = xy \]</span></p>
<p>Soru 2K-4</p>
<p>Tek boyutlu dalga denklemi</p>
<p><span class="math display">\[ \frac{\partial ^2w}{\partial x^2} = \frac{ 1}{c^2} 
\frac{\partial ^2w}{\partial t^2} \]</span></p>
<p>için <span class="math inline">\(w = f(x+ct) + g(x-ct)\)</span> fonksiyonun bir çözüm olduğunu gösterin.</p>
<p>Cevap</p>
<p>Ders 11'de gösterildiği gibi <span class="math inline">\(f(u)\)</span> gibi bir fonksiyonun türevini alırken Zincirleme Kanunu gerekiyor, bu kanunu her iki terim üzerinde ayrı ayrı uyguluyoruz,</p>
<p><span class="math display">\[ \frac{\partial w}{\partial x}  = 
\frac{\partial f}{\partial u}
\frac{\partial u}{\partial x} + 
\frac{\partial g}{\partial u}
\frac{\partial u}{\partial x} 
\]</span></p>
<p><span class="math inline">\(f\)</span>, <span class="math inline">\(u\)</span> bağlamında tek değişkene bağlıymış gibi görülebilir, o zaman <span class="math inline">\(\partial\)</span> yerine <span class="math inline">\(d\)</span> kullanılabilir, ya da <span class="math inline">\(&#39;\)</span>.</p>
<p><span class="math display">\[ \frac{\partial w}{\partial x}  = 
\frac{df}{du}
\frac{\partial u}{\partial x} + 
\frac{dg}{du}
\frac{du}{\partial x} 
\]</span></p>
<p>İşlemi yapalım</p>
<p><span class="math display">\[ w_x = f&#39; + g&#39; \]</span></p>
<p>Üstte hiçbir <span class="math inline">\(x,t\)</span> ifadesi kalmadı, çünkü <span class="math inline">\(x+ct\)</span> ya da <span class="math inline">\(x-ct\)</span>'nin <span class="math inline">\(x\)</span>'e göre göre türevi 1 sadece. Bir daha türev alırsak</p>
<p><span class="math display">\[ w_{xx} = f&#39;&#39; + g&#39;&#39; \]</span></p>
<p><span class="math display">\[ w_t = f&#39;c - g&#39;c \]</span></p>
<p>Üstteki türevde <span class="math inline">\(u\)</span> üzerinden tekrar Zincirleme Kanunu uygulandığına dikkat. Çünkü <span class="math inline">\(f&#39;\)</span> türev olmasına rağmen hala <span class="math inline">\(u\)</span>'nun bir fonksiyonu hala.</p>
<p><span class="math display">\[ w_{tt} = f&#39;c^2 + g&#39;c^2 \]</span></p>
<p>Yerine koyarsak dalga denklemindeki eşitliğin doğru olduğunu görürüz.</p>
<p>İlginç olan <span class="math inline">\(f,g\)</span>'nin gösterilen <span class="math inline">\(u\)</span>'ları içerdiği takdirde, herhangi bir fonksiyon olabileceğidir. Daha fazla detay için PDE Ders 1 notlarına bakılabilir.</p>
<p>
  <a href="..">Yukarı</a>
</p>
</body>
</html>
