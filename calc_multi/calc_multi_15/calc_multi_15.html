<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  
    <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>

  <title>Ders 15</title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="ders-15">Ders 15</h1>
<p>Önceki derslerde gradyan kavramını gördük. Bu vektörün bileşenleri, 3 değişkenli bir fonksiyon için</p>
<p><span class="math display">\[ 
\nabla f = &lt; f_x, f_y, f_z &gt; 
\]</span></p>
<p>idi, ki bu bileşenler <span class="math inline">\(f\)</span>'in tüm kısmı türevlerini oluşturuyordu. Gradyanlar kısmı türevleri paketlemenin, sunmanın yöntemlerinden biriydi sadece.</p>
<p>Gradyanları yaklaşıksallama formülleri için de kullanabiliyorduk, mesela eğer <span class="math inline">\(x,y,z\)</span>'yi &quot;birazcık'' değiştirince bunun <span class="math inline">\(f\)</span> üzerindeki değişim etkisi <span class="math inline">\(\Delta f\)</span>'i [kabaca, niye kabaca olduğu altta] hesaplamak istiyorsak bunun gradyan formundaki hali</p>
<p><span class="math display">\[ \Delta f \approx f_x \Delta x + f_y \Delta y + f_z \Delta z \]</span></p>
<p>Daha kısa olarak</p>
<p><span class="math display">\[ = \nabla f \cdot \Delta \vec{r} \]</span></p>
<p>oluyordu, yani gradyan vektörünün, pozisyon vektörünün değişimi ile olan noktasal çarpımı. Kısmı türevlerin tamı tamına ölçtüğü şey <span class="math inline">\(f\)</span>'in bir değişkendeki değişime ne kadar hassas olduğudur, ve bu hassaslığın ufak değişimler ile çarpılıp toplanması bize tüm fonksiyondaki değişimi verir.</p>
<p>Üstteki yaklaşıksallama &quot;teğet düzlem yaklaşıksallaması'' olarak bilinir, bu arada, fonksiyonun yerine bir noktada teğet düzlemi koyuyoruz, o noktada fonksiyon budur diyoruz, böylece fonksiyonun <span class="math inline">\(x,y,z\)</span> değişkenlerine aşağı yukarı lineer olarak bağlı olduğunu farz ediyoruz, o sebeple zaten değişimleri düz çarpım sonrası basit toplama maruz tutuyoruz.</p>
<p>Hatırlarsak, <span class="math inline">\(f(x,y,z)=c\)</span> yüzeyine teğet olan düzlemi bulmak için normal vektöre bakarız, biliyoruz ki normal vektörlerden biri fonksiyonun gradyan vektörüdür, çünkü gradyanın kesit seviyelerine diktir, ve fonksiyonun daha yüksek değerlerine, en yüksek artış yönüne işaret etmektedir.</p>
<p>Bu noktada kültürel bir not eklemek istiyorum. Bunu belki haftalar önce belirtmeliydim, daha iyi olurdu. Kısmı türevleri niye seviyoruz / kullanıyoruz? Önemli bir sebep onların fizik için çok faydalı olmaları, etrafımızdaki dünyayı anlamamıza yardımcı olmaları. Bu dünyadaki pek çok oluş kısmı türevsel denklemler (partial differential equations -PDE-) ile tarif edilir, modellenir.</p>
<p>PDE'ler bilinmeyen bir fonksiyonun kısmı türevlerini kullanarak onlar arasında bir ilişki, fonksiyon kurar.</p>
<p>Mesela Isı Denklemi (Heat Equation) bunlardan biridir.</p>
<p><span class="math display">\[ \frac{\partial f}{\partial t}  = k (
\frac{\partial^2 f}{\partial x^2} + 
\frac{\partial^2 f}{\partial y^2} + 
\frac{\partial^2 f}{\partial z^2} )
\]</span></p>
<p>Bu denklemde çözmek, bulmak istediğimiz <span class="math inline">\(f\)</span> fonksiyonudur, ve bu fonksiyon 4 değişkene bağlıdır: <span class="math inline">\(f(x,y,z,t)\)</span>, ve temsil ettiği <span class="math inline">\(x,y,z\)</span> pozisyonundaki bir noktanın <span class="math inline">\(t\)</span> anındaki sıcaklığıdır. PDE <span class="math inline">\(\partial f/\partial t\)</span> ise bu fonksiyonun zamana göre nasıl değiştiğini tarif eder.</p>
<p>Bu konuya ileride tekrar döneceğiz.</p>
<p>Şimdi diğer konulara geçelim. Kritik noktalardan bahsetmiştik, bu noktalarda kısmı türevler sıfır değerlerindeydi. Ayrıca eğer noktaları (saddle points) vardı, ve ikinci türevleri kullanarak kritik noktanın min mi, maks mi, eğer mi olduğuna karar verebiliyorduk.</p>
<p>Fakat tüm bunların min, maks bulmak için yeterli olmadığını da gördük, çünkü min, maks sınır noktalarında, fonksiyonun ta en uçlarında da olabiliyordu.</p>
<div class="figure">
<img src="15_1.png" />

</div>
<p>Üstteki grafikte görülen sağdaki nokta kritik bir nokta, ve ikinci türevin bize lokal maks olduğunu söyleyeceği noktadır. Mınimum ise soldaki noktadır, fonksiyonun sol sınırındadır, ve kritik nokta değildir. Birden fazla değişken için de durum aynıdır; bu durumlarda min, maks bulmak için değişkenlerin olabilecekleri en az değere (mesela sıfır) ya da en fazla (mesela sonsuzluk) çekmek gerekebilir. Yani zihnimizi açık tutup pek çok olasılığı gözden geçirmemiz, düşünmemiz gerekir.</p>
<p>Diferansiyeller</p>
<p><span class="math inline">\(f\)</span>'teki değişimi şöyle gösterdik</p>
<p><span class="math display">\[ df = f_xdx + f_ydy + f_zdz  \]</span></p>
<p>İlk bakışta bu temsil, kısmı türevleri paketlemenin bir başka yolundan ibaret gözüküyor. Bunu da yapıyor muhakkak, ama daha fazlası da var. Yaklaşıksal formüllerin formunu hatırlamanın iyi bir yolu, her değişkendeki varyasyonu diğerlerinkiyle ilintilendiriyoruz. Bir önemli fayda daha su, bu formülü aynı <span class="math inline">\(d\_\)</span> ile bölerek, değişik şekillerdeki Zincirleme Kanunlarını ortaya çıkarabiliriz.</p>
<p>Mesela diyelim ki <span class="math inline">\(x,y,z\)</span> diğer iki değişken <span class="math inline">\(u,v\)</span>'ye bağlı.</p>
<p><span class="math display">\[ x = x(u,v) \]</span></p>
<p><span class="math display">\[ y = y(u,v) \]</span></p>
<p><span class="math display">\[ z = z(u,v) \]</span></p>
<p>Bu durumda <span class="math inline">\(f\)</span>, aslında <span class="math inline">\(u,v\)</span>'nin bir fonksiyonu haline gelir. Ve bu noktada kendimize <span class="math inline">\(f\)</span> fonksiyonu mesela &quot;<span class="math inline">\(u\)</span>'nun değişimine ne kadar hassas'' gibi bir soru sorabiliriz. Bunun cevabını Zincirleme Kanununu <span class="math inline">\(u\)</span> üzerinden kullanarak verebiliriz.</p>
<p><span class="math display">\[ 
\frac{\partial f}{\partial u} = 
\frac{\partial f}{\partial x}\frac{\partial x}{\partial u} + 
\frac{\partial f}{\partial y}\frac{\partial y}{\partial u} + 
\frac{\partial f}{\partial z}\frac{\partial z}{\partial u} 
\]</span></p>
<p>Üstteki türde bir işlem bize değişken değişimi yaptığımız zaman faydalı olur. Mesela kutupsal kordinat sisteminden <span class="math inline">\(x,y\)</span> kordinat sistemine geçiş yapabiliriz, ve Zincirleme Kanunu üzerinden kutupsal formdaki değişimin <span class="math inline">\(x,y\)</span> dünyasındaki yansımalarını hesaplayabiliriz.</p>
<p>Sonraki konumuz bağımsız olmayan değişkenler, mesela <span class="math inline">\(x,y,z\)</span>, değişkenleri <span class="math inline">\(g(x,y,z)=c\)</span> gibi bir fonksiyon üzerinden birbiriyle bağlantılı. Her seferinde bu tür problemlerde istediğimiz değişkeni yanlız bırakıp, başka bir yerlere koyamıyoruz, o zaman min, maks bağlamında Lagrange Çarpanları tekniğini kullanıyoruz.</p>
<p>Bir diğer gördüğümüz teknik kısıtlanmış kısmı türevler tekniğiydi. Diyelim ki yine elimizde <span class="math inline">\(f(x,y,z)\)</span> var ve <span class="math inline">\(g(x,y,z)=c\)</span> gibi bir bağlantı var. Bu durumda <span class="math inline">\(f\)</span>'in tek bir değişken değişip, diğerleri sabit iken (yani tipik kısmı türev işlemi) nasıl değişeceğini bulabilir miyim?</p>
<p>Bulamayabilirim, çünkü, belki kısıtlama ibaresi <span class="math inline">\(g\)</span> yüzünden geri kalan tüm değişkenleri sabit tutamayacağım.</p>
<p>Örnek</p>
<p>Şunu bul</p>
<p><span class="math display">\[ 
\bigg( 
\frac{\partial f}{\partial z}
\bigg)_{y}
\]</span></p>
<p><span class="math inline">\(y\)</span> sabit</p>
<p><span class="math inline">\(z\)</span> değişiyor</p>
<p><span class="math display">\[ x = x(y,z) \]</span></p>
<p>Üstteki <span class="math inline">\(x\)</span> ibaresini bu örnek için biz tanımladık, herhangi başka bir kısıtlama ibaresi <span class="math inline">\(g\)</span> olabilirdi.</p>
<ol style="list-style-type: decimal">
<li>Diferansiyelleri Kullanarak</li>
</ol>
<p>Genel ifade neydi?</p>
<p><span class="math display">\[ df = f_xdx + f_ydy + f_zdz \]</span></p>
<p>Bunu özel durumumuza nasıl uygularız? <span class="math inline">\(y\)</span> sabit, o zaman <span class="math inline">\(dy = 0\)</span>. Yani</p>
<p><span class="math display">\[
df = f_xdx + f_zdz  
\qquad (1)
\]</span></p>
<p>Devam edelim, aslında <span class="math inline">\(dx\)</span>'den de kurtulmak istiyoruz, çünkü o bağımlı bir değişken, her şeyi <span class="math inline">\(z\)</span> formunda görmek istiyoruz. Bunun için önce <span class="math inline">\(dg\)</span>'yi bulalım.</p>
<p><span class="math display">\[ dg = g_xdx + g_ydy + g_zdz = 0   \]</span></p>
<p>Niye sıfıra eşit? Çünkü <span class="math inline">\(g\)</span> kısıtlama ibaresi sabitti.</p>
<p><span class="math inline">\(y\)</span> değişmiyorsa, o zaman üstteki <span class="math inline">\(dy\)</span> de gidebilir. Kalanlar</p>
<p><span class="math display">\[ dg = g_xdx + g_zdz = 0  \]</span></p>
<p><span class="math display">\[ dx = -\frac{g_z}{g_x}dz \]</span></p>
<p>Yani</p>
<p><span class="math display">\[ 
\bigg( \frac{\partial x}{\partial z}\bigg)_{y} = -\frac{g_z}{g_x}
\]</span></p>
<p>O zaman iki üstteki formülü alıp, (1). formülde <span class="math inline">\(dx\)</span> yerine koyarsak</p>
<p><span class="math display">\[ df = (-f_x\frac{g_z}{g_x} +  f_z) dz \]</span></p>
<p>Örnek Test 2A Problem 2</p>
<div class="figure">
<img src="15_2.png" />

</div>
<p>Kesit seviyeleri veriliyor, bunlar üzerinde b) için <span class="math inline">\(h\)</span> = 2000, <span class="math inline">\(\partial h/\partial x = 0\)</span> ve <span class="math inline">\(\partial h/\partial y &lt; 0\)</span> olduğu noktayı işaretle denmiş. Hoca noktalar ile <span class="math inline">\(h=2200\)</span> seviyesini işaretliyor.</p>
<div class="figure">
<img src="15_3.png" />

</div>
<p>Sonra yatay çizgilerle <span class="math inline">\(\partial h/\partial x\)</span>'i işaretlemiş, bu çizgiler boyunca <span class="math inline">\(y\)</span> sabit, ve <span class="math inline">\(x\)</span> değişiyor. Değişirken, kesit seviyeleri arasından geçiyoruz, önce azalıyoruz, sonra çoğalıyoruz, aradaki noktada (iki noktada, bir üstte, bir altta) <span class="math inline">\(h=2200\)</span>'e teğet geçiyoruz.</p>
<p>Soru bir de <span class="math inline">\(\partial h/\partial y &lt; 0\)</span> olan noktayı istemiş, bu son şart, elimizde iki noktadan yukarıda olanı, orası <span class="math inline">\(Q\)</span> olacak.</p>
<p>İstenen bir diğer şey <span class="math inline">\(\partial h/\partial y\)</span> değerinin <span class="math inline">\(Q\)</span> noktasında yaklaşıksal olarak değeri. Bunun için <span class="math inline">\(Q\)</span>'den bir sonraki kesit seviyesindeki bir noktaya <span class="math inline">\(Q&#39;\)</span> zıplarız. Ve bu iki nokta arasındaki ölçümlere göre bir yaklaşıksal hesap yaparız.</p>
<div class="figure">
<img src="15_4.png" />

</div>
<p><span class="math display">\[ \Delta y \approx 1000 / 3 = 300 \]</span></p>
<p>1000, 3 nereden geldi? Problemin altında bir skala verilmiş, bu skala 1000 birimlik büyüklüğün ne olduğunu göstermiş. Çıplak gözle bakınca, iki nokta arasındaki <span class="math inline">\(y\)</span> farkının kabaca bu skaladaki 1000 değerinin üçte birini olduğunu görüyoruz. 3 ile bölmek oradan geliyor.</p>
<p><span class="math display">\[ \Delta h = -100 \]</span></p>
<p>Bu yaklaşık değil, dikkat, tamı tamına -100. Çünkü kesit seviyeleri arasındaki <span class="math inline">\(h\)</span> değerlerini problem kesin olarak veriyor.</p>
<p><span class="math display">\[ 
\frac{\Delta h}{\Delta y} = -\frac{100}{300}
 \]</span></p>
<p><span class="math display">\[ = -\frac{1}{3} \]</span></p>
<p>Yani</p>
<p><span class="math display">\[ 
\frac{\partial h}{\partial y} \approx -\frac{1}{3}
 \]</span></p>
</body>
</html>
