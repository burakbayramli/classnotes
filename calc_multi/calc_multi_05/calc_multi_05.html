<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Ders 5</title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
</head>
<body>
<h1 id="ders-5">Ders 5</h1>
<p>Bir çizginin formülünü iki düzlemin kesişimi olarak gördük, fakat bu şekilde bir tanım çoğunlukla bir çizgiyi tanımlamak için en rahat / uygun yol değildir, çünkü elinizde bazı denklemler var, bunları çözmekle uğraşmak lazım, vs.</p>
<p>Şöyle bir yöntem daha iyi olmaz mıydı? Herhangi çizgi üzerinde bir nokta hayal edelim, ve bu noktanın herhangi bir t(zaman) değeri için bu çizgi üzerinde farklı bir konuma sahip olduğunu düşünelim. Herhangi bir t değeri için, çizgi üzerindeki konumu bulabiliriz. Bu şekilde çizgi üzerindeki tüm noktaların konumlarını tanımlayabiliriz. Bu tür parametreye bağlı denklemlere -ki bu örneğimizde parametre t'dir- parametrik denklemler denir.</p>
<p>Örnek:</p>
<p>Çizgi üzerinde iki nokta belirleyelim.</p>
<p><span class="math display">\[ Q_0 = (-1,2,2) \]</span></p>
<p><span class="math display">\[ Q_1 = (1,3,-1) \]</span></p>
<p>Güzel, bu iki nokta var ama ötekilerini nasıl tanımlarız? Bu iki noktasının arasında, sonrasında, öncesinde olan tüm noktalar da çizgiye dahildir.</p>
<div class="figure">
<img src="5_1.png" />

</div>
<p>Zaman aralıklarını öyle düşünelim ki, zaman indeksi sıfır (<span class="math inline">\(t=0\)</span>) noktasında iken, çizgi <span class="math inline">\(Q_0\)</span> üzerinde, tek birim adım atıldığında (<span class="math inline">\(t=1\)</span>) ise <span class="math inline">\(Q_1\)</span> üzerinde olsun. O zaman yarım birim zamanda denklemimiz iki noktanın tam ortasını işaret eder.</p>
<p>Böylece çizgiyi temsil etmenin yolu onu <span class="math inline">\(t\)</span> bazında hareket eden noktanın geçtiği yerler olarak tanımlamaktır. Bu temsilin en basit hali eğer hareket sabit hızda olursa olur.</p>
<p><span class="math inline">\(t\)</span> anındaki pozisyon <span class="math inline">\(Q(t)\)</span> nedir?</p>
<p>Sorunun cevabını şöyle vermeye başlayabiliriz: <span class="math inline">\(\vec{Q_0Q(t)}\)</span> vektörü <span class="math inline">\(\vec{Q_0Q_1}\)</span> birbiriyle orantılıdır. Bu orantı neye eşittir?</p>
<p>Bu oran <span class="math inline">\(t\)</span>'ye eşittir. O zaman,</p>
<p><span class="math display">\[ \vec{Q_0Q(t)} = t \ \vec{Q_0Q_1}  \]</span></p>
<div class="figure">
<img src="5_2.png" />

</div>
<p>O zaman iddia ediyorum ki bu formülü kullanarak örneğimizdeki hareket eden noktanın yer formülünü bulabilirim.</p>
<p><span class="math display">\[ \vec{Q_0Q(t)} = t \ &lt;2,1,-3&gt;  \]</span></p>
<p>Şimdi çizgi üzerinde hareket eden noktanın formülü <span class="math inline">\(Q(t)\)</span>'yi şu şekilde temsil edelim</p>
<p><span class="math display">\[ Q(t) = &lt;x(t),y(t),z(t)&gt; \]</span></p>
<p>O zaman</p>
<p><span class="math display">\[ x(t) + 1 = 2t \]</span></p>
<p><span class="math display">\[ y(t) - 2 = t \]</span></p>
<p><span class="math display">\[ z(t) - 2 = -3t \]</span></p>
<p>Üsttekiler, alttaki şu formun açılımından ibaret aslında</p>
<p><span class="math display">\[ Q(t) = Q_0 + t \ \vec{Q_0Q_1}  \]</span></p>
<p>Üstteki üç formül bu derste gördüğümüz ilk parametrik çizgi formülü. Aslında formüle baktığımız zaman t sıfır değeri için denklemin <span class="math inline">\(Q_0\)</span> noktasını işaret ettiğini görebiliyoruz. Bu değer, bizim başlangıç noktamızdır, ve t'nin pozitif veya negatif oluşuna göre pozitif veya negatif yönde ilerleyebiliriz. Formülün parçaları olan <span class="math inline">\(x(t),y(t),z(t)\)</span> sadece <span class="math inline">\(t\)</span>'nin fonksiyonudurlar, ve hep <span class="math inline">\(t\)</span> ile bir katsayının çarpımı, artı bir sabit formundadırlar. <span class="math inline">\(t\)</span>'nin katsayıları çizgi üzerindeki vektör hakkında bilgi verir, ve sabitler ise <span class="math inline">\(t=0\)</span> anında nerede olduğumuzu gösteren başlangıç değerleridirler.</p>
<p>Uygulama - Bir Düzlem ile Kesişme</p>
<p>Düzlem <span class="math inline">\(x+2y+4z=7\)</span>. Çizgi biraz önceki formül olsun. Kesişme var mıdır, var ise nerededir?</p>
<p>Önce şu soruyu soralım kendimize. <span class="math inline">\(x+2y+4z=7\)</span> düzlemine göre, <span class="math inline">\(Q_0 =(-1,2,2)\)</span> ve <span class="math inline">\(Q_1 = (1,3,-1)\)</span> noktaları düzlemin</p>
<ul>
<li>Aynı tarafında</li>
<li>Farklı taraflarında</li>
<li>Bir tanesi düzlem üzerinde</li>
<li>Karar veremiyorum</li>
</ul>
<p>Cevaplayın.</p>
<p><span class="math inline">\(Q_0\)</span> ve <span class="math inline">\(Q_1\)</span> noktalarını düzlem formülünün sol tarafına sokarız. <span class="math inline">\(Q_0\)</span> için sonuç <span class="math inline">\(&gt;7\)</span>, düzlem üzerinde değil, <span class="math inline">\(Q_1\)</span> için sonuç <span class="math inline">\(&lt;7\)</span>, yine düzlem üzerinde değil. Peki noktalar düzlemin hangi tarafında? Farklı tarafında, çünkü biri <span class="math inline">\(&lt;7\)</span>, öteki <span class="math inline">\(&gt;7\)</span> sonuç verdi. Bir düzlem uzayı iki yarı-parçaya ayırır ve noktalar bu ayrı parçalardadırlar. Doğru cevap &quot;Farklı tarafında&quot;dır.</p>
<p>Uygulamamızda cevaplanmayan bir soru daha var. Kesişme noktası neresidir? <span class="math inline">\(Q(t)\)</span> nedir? Şöyle</p>
<p><span class="math display">\[ x(t) + 2y(t) + 4z(t) \]</span></p>
<p><span class="math display">\[ = (-1+2t) + 2(2+t) + 4(2-3t) \]</span></p>
<p>Basitleştirelim</p>
<p><span class="math display">\[ = -8t + 11 \]</span></p>
<p>Bu formülü <span class="math inline">\(7\)</span> ile karşılaştıralım çünkü <span class="math inline">\(Q(t)\)</span> nin düzlem üzerinde olduğu an <span class="math inline">\(-8t + 11 = 7\)</span> olduğu andır. Cebirsel olarak <span class="math inline">\(t\)</span>'yi elde edebiliriz, sonuç <span class="math inline">\(t=1/2\)</span>. Bu değeri <span class="math inline">\(Q(t)\)</span>'ye koyarsak</p>
<p><span class="math display">\[ Q(\frac{1}{2}) = (0,\frac{5}{2},\frac{1}{2}) \]</span></p>
<p>Kesişim noktası eşitliğin sağındaki değerdir.</p>
<p>Yani eğer çizginin parametrik denklemini biliyorsak, onu düzlem formülüne sokarız, ve kesişimin hangi noktada olduğunu hemen hesaplayabiliriz.</p>
<p>Şimdiye kadar gördüklerimizden parametrik denklemlerin çizgileri temsil etmek için iyi bir yöntem oldukları belli olmuştur herhalde. Bunun ötesinde parametrik denklemler uzaydaki herhangi bir eğriyi (curve), herhangi bir hareketi (trajectory), yolu temsil etme kabiliyetine de sahiptir.</p>
<p>Genel bağlamda söylemek gerekirse, parametrik denklemleri bir uzayın içindeki veya bir düzlem üzerindeki herhangi (arbitrary) bir hareketi temsil etmek için kullanabiliriz.</p>
<p>Cycloid (Yuvarlanma Eğrisi)</p>
<p><span class="math inline">\(a\)</span> yarı çapındaki bir tekerlek yerde -x ekseninde- dönerek ilerliyor, <span class="math inline">\(P\)</span> bu tekerleğin dış yüzeyinde (rim) bir noktadır ve başlangıç noktası 0 üzerindedir. Bu durumda ne olur? Daha detaylı olarak sormak gerekirse, <span class="math inline">\(P\)</span> noktasının hareketini <span class="math inline">\(t\)</span>'nin bir fonksiyonu <span class="math inline">\(x(t),y(t)\)</span> olarak ifade ebebilir miyiz?</p>
<div class="figure">
<img src="5_3.png" />

</div>
<p>(x ekseni biraz sağa yatik çıkmış ama bu video kamerasının açısı yüzünden). Bu örneği bir bisikletin tekerliğine takılmış bir ışığın, bisiklet gece giderken ortaya çıkartabileceği görüntüyü düşünürek te hayal edebiliriz. Yani hem dönüş hareketi var, hem de yatay olarak düz bir gidiş hareketi var.</p>
<p>Bu <span class="math inline">\(P\)</span> noktasının gidiş yolunu hesaplamak için tekerleğin ne kadar hızlı döndüğü önemli mi? Hayır değil. Yavaş da döndürsek hızlı da döndürsek, <span class="math inline">\(P\)</span> aynı noktalardan geçecektir.</p>
<p>Bu problemde en önemli faktör zaman değil, mesafe, tekerleğin ne kadar mesafe katettiği. Ya da daha bile iyisi, mesafe ile dönüş birbirine bağlantılı olduğuna göre, ayrıca problemdeki en çetrefilli, girift oluşturan hareket dönme hareketi (rotation) olduğu için, belki de tekerleğin ne kadar döndüğünü gösteren bir açı değeri kullanırsak belki daha faydalı olacak. Pek çok değişik temsil yöntemi olabilir, fakat açıya göre parametrize edersek en temiz formülü elde etmek mümkün olur. O zaman <span class="math inline">\(x(t),y(t)\)</span> yerine <span class="math inline">\(x(\theta),y(\theta)\)</span> kullanalım.</p>
<p>Yani <span class="math inline">\(x(\theta),y(\theta)\)</span> ile tekerleğin ne kadar dönmüş olduğunu belirleyen <span class="math inline">\(\theta\)</span> açı üzerinden tanımlı bir fonksiyon kullanalım.</p>
<div class="figure">
<img src="5_4.png" />

</div>
<p>Tekerleğin nerede olduğu bilgisini ise <span class="math inline">\(\vec{OP}\)</span> vektörü ile temsil edebilirim. Buradaki tek problem vektör <span class="math inline">\(\vec{OP}\)</span> hakkında hiç bir şey bilmiyorum. Ama belki daha basit vektörler hakkında bir şeyler biliyorumdur. Mesela <span class="math inline">\(\vec{AB}\)</span> basit gibi duruyor, aynı şekilde <span class="math inline">\(\vec{OA}\)</span> fena değil, <span class="math inline">\(\vec{BP}\)</span> aynı şekilde. Peki <span class="math inline">\(\vec{OP}\)</span>'yi bu daha basit vektörler üzerinden temsil edemez miyim? Edebilirim.</p>
<p><span class="math display">\[ \vec{OP} = \vec{OA} + \vec{AB} + \vec{BP} \]</span></p>
<p>O zaman bu basit vektörleri hesaplayabilirsem, daha zor olan <span class="math inline">\(\vec{OP}\)</span>'yi de hesaplarım.</p>
<p><span class="math display">\[ \vec{OA} = &lt; a\theta, 0 &gt; \]</span></p>
<p>Niye? Vektörün <span class="math inline">\(y\)</span> bileşeni sıfır, bu bariz.</p>
<div class="figure">
<img src="5_5.png" />

</div>
<p>Peki niye <span class="math inline">\(a\theta\)</span>? Eğer kayma, boşta dönme gibi şeyler yok ise, bu tekerleğin dış çemberinin katettiği mesafe (üstte yeşil ile işaretli), tekerleğin gittiği yer mesafesi ile aynıdır. Bu yüzeylerden birinin kavisli, diğerinin düz olması bu gerçeği değiştirmez. Yeşil ile işaretli dış çember parçasının <span class="math inline">\(a\theta\)</span> ile hesaplandığını basit matematikten biliyoruz (eğer <span class="math inline">\(\theta\)</span> radyan biriminde ise tabii, zaten bu sebeple -işleri basitleştirdiği için- matematikte hep radyan birimi kullanılır).</p>
<p><span class="math inline">\(\vec{AB}\)</span> daha kolay, <span class="math inline">\(x\)</span> bileşeni sıfır, <span class="math inline">\(y\)</span> yönüne yarıçap kadar gitmiş.</p>
<p><span class="math display">\[ \vec{AB} = &lt;0, a&gt; \]</span></p>
<p>En son vektör <span class="math inline">\(\vec{BP}\)</span> biraz daha zor. Bu vektör hakkında neler biliyoruz? Büyüklüğünü yani <span class="math inline">\(|\vec{BP}|\)</span>'yi biliyoruz ve dikey eksen ile <span class="math inline">\(\theta\)</span> kadar bir açı oluşturduğunu biliyoruz. Daha yakından bakarsak</p>
<div class="figure">
<img src="5_6.png" />

</div>
<p><span class="math display">\[ \vec{BP} = &lt;-a\sin(\theta), -a\cos(\theta)&gt; \]</span></p>
<p>Şimdi ekleme aşamasına geldik.</p>
<p><span class="math display">\[ \vec{OP} = &lt; a\theta - a\sin(\theta), a-a\cos(\theta) &gt; \]</span></p>
<p>Ve nihayet cevabımızı bulduk. Çünkü</p>
<p><span class="math display">\[ \vec{OP} = 
&lt; \underbrace{a\theta - a\sin(\theta)}_{x(\theta)}, 
\underbrace{a-a\cos(\theta)}_{y(\theta)} &gt; \]</span></p>
<p>Bu problemi modellerken zihnimizde oluşan, istifade ettiğimiz şekil şu:</p>
<div class="figure">
<img src="cycloid-lines.png" />

</div>
<p>çünkü vektör toplamının geometrik olarak nasıl işlediğini biliyoruz ve eksik kalacak tek parça, basit toplamayla elde edebileceğimiz, aradığımız parametrik vektör olacak. Bu yöntemi seçmemizin bir diğer sebebi üstteki parçaların hepsinin basit hesaplanabiliyor olması, her üç vektör için de yarıçap <span class="math inline">\(a\)</span> mutlaka bir hesaba dahil, ve bu yarıçap hiç değişmeyen bir şey, dolayısıyla modellememizi basitleştiriyor. Yine benzer bir sebeple <span class="math inline">\(\theta\)</span> <span class="math inline">\(\vec{OP}\)</span> vektörünün x-ekseniyle oluşturduğu açı değil, <span class="math inline">\(\vec{BP}\)</span>'nin y-ekseniyle oluşturduğu açı. Böylece onun üzerinden ve <span class="math inline">\(a\)</span> ile üç vektörü hızlı bir şekilde hesaplayabiliyoruz.</p>
<p>Ayrıca modellemede parametre <span class="math inline">\(t\)</span> değil, <span class="math inline">\(\theta\)</span>. Bu mantıklı, çünkü değişimi ile tüm vektör öğelerini bir şekilde etkileyen (ayrı formüller üzerinden tabii) her dış değişken bir parametre olarak kullanılabilir.</p>
<p>Şimdi gizemli bir noktayı inceleyelim. Tekerleğin dönmesi sonucu takip edilen noktanın yere değip, tekrar yukarı çıktığı anda, oluşan takip çizgisi ne şekildedir? Bilgisayar grafiğine bakalım;</p>
<div class="figure">
<img src="5_7.png" />

</div>
<p>Sekil sunlardan hangisidir?</p>
<div class="figure">
<img src="5_8.png" />

</div>
<p>Bu cevabı vermenin en iyi yolu, formüllerimizi kullanmak.</p>
<p>Formülleri basitleştirmek için eğer <span class="math inline">\(a=1\)</span> alırsak,</p>
<p><span class="math display">\[ x(\theta) = \theta - \sin \theta \]</span></p>
<p><span class="math display">\[ y(\theta) = 1 - \cos \theta \]</span></p>
<p>Şimdi yaklaşım yaparak düşünmeye uğraşalım. Çok küçük <span class="math inline">\(\theta\)</span> için <span class="math inline">\(\sin(\theta) \approx \theta\)</span> ve <span class="math inline">\(\cos(\theta) \approx 1\)</span>. Bunları <span class="math inline">\(x(\theta), y(\theta)\)</span> içinde kullanırsak, biri 0, öteki 1 çıkacak, bunlar pek net sonuçlar değiller. Demek ki bize daha iyi yaklaşım teknikleri (approximation) gerekiyor.</p>
<p>Tek Değişkenli Kalkülüs dersinde bize Taylor yaklaşımı (Taylor Approximation) öğretilir.</p>
<p>Taylor Yaklaşımı</p>
<p>Ekler</p>
<p>Taylor Serisi</p>
<p>Bir fonksiyon <span class="math inline">\(f(x)\)</span>'in bir kuvvet serisi (power series) toplamı olduğunu farzedelim [3, sf. 805],</p>
<p><span class="math display">\[ f(x) = a_0 + a_1(x-a) + a_2(x-a)^2 + a_3(x-a)^3 + ... + a_n (x-a)^n + ...\]</span></p>
<p>Aslında <span class="math inline">\(x-a\)</span> yerine sadece <span class="math inline">\(x\)</span> kullanabilirdik, fakat <span class="math inline">\(x-a\)</span> kullanmanın cebirsel olarak bazı faydaları var; bunu birazdan göreceğiz.. Şimdi bu fonksiyonun ardı ardına türevini alalım,</p>
<p><span class="math display">\[ f&#39;(x) = a_1 +  2a_2(x-a) + 3a_3(x-a)^2 + ... + n a_n(x-a)^{n-1} + ...\]</span></p>
<p><span class="math display">\[ f&#39;&#39;(x) = 1 \cdot 2a_2 + 3 \cdot 2a_3(x-a) + .. \]</span></p>
<p><span class="math display">\[ f&#39;&#39;&#39;(x) =  1 \cdot 2 \cdot 3 (x-a) + .. \]</span></p>
<p>Taylor Serilerinin ana numarası ilk başta gördüğümüz serinin katsaylarının içini doldurmak için üstte gördüğümüz türevleri kullanmasıdır, böylece bir fonksiyonun istediğimiz kadar derecedeki türevlerini kullanarak o fonksiyonu belli bir noktada (<span class="math inline">\(x=a\)</span>) yaklaşıksal olarak temsil edebiliriz. Katsayıları şöyle doldururuz, mesela ana formüldeki <span class="math inline">\(a_0\)</span> ne olacak? Ana formülde <span class="math inline">\(f(a)=a_0\)</span>. Peki <span class="math inline">\(a_1\)</span>? İlk türeve bakalım,</p>
<p><span class="math display">\[ f&#39;(a) = a_1  \]</span></p>
<p>Bu basit ifade mümkün oldu çünkü <span class="math inline">\(x=a\)</span> deyince tüm <span class="math inline">\(x-a\)</span> içeren ifadeler sıfır haline geldi ve denklemden çıktılar. <span class="math inline">\(a_2\)</span> için</p>
<p><span class="math display">\[ \frac{f&#39;&#39;(a)}{1 \cdot 2} = a_2  \]</span></p>
<p>Bu katsayıları ana formülde yerine koyalım (sadece <span class="math inline">\(a_0,a_1,a_2\)</span> için)</p>
<p><span class="math display">\[ f(x) = f(a) + f&#39;(a)(x-a) + \frac{f&#39;&#39;(a)}{2}(x-a)^2 + .. \]</span></p>
<p>İşte Taylor yaklaşımı budur! Ana formülü kaç polinom derecesi ile temsil etmek istediğimize göre üstteki türevlerin sayısı artabilir ya da azalabilir, bu probleme göre yapılması gereken bir seçidimdir - çoğunlukla iki derece yeterlidir.</p>
<p>Derse dönelim,</p>
<p>Küçük <span class="math inline">\(t\)</span> değerleri için</p>
<p><span class="math display">\[ f(t) \approx f(0) \]</span></p>
<p>Bu kabaca bir yaklaşımdır tabii ki. Biraz daha iyisi için, eğer <span class="math inline">\(t\)</span> kadar değişim olursa, bu değişimin şu şekilde eklenebileceğini farzederiz.</p>
<p><span class="math display">\[ f(t) \approx f(0) + tf&#39;(0)\]</span></p>
<p>Biraz daha iyisi için</p>
<p><span class="math display">\[ f(t) \approx f(0) + tf&#39;(0) + \frac{t^2}{2}f&#39;&#39;(0)\]</span></p>
<p>Buna istediğimiz kadar devam edebiliriz</p>
<p><span class="math display">\[ f(t) \approx f(0) + tf&#39;(0) + \frac{t^2}{2}f&#39;&#39;(0) + \frac{t^3}{6}f&#39;&#39;&#39;(0)\]</span></p>
<p>Bu tekniği şimdi kullanalım</p>
<p><span class="math display">\[ \sin \theta \approx \theta - \frac{\theta^3}{6} \]</span></p>
<p><span class="math display">\[ \cos \theta \approx 1 - \frac{\theta^2}{2} \]</span></p>
<p>O zaman</p>
<p><span class="math display">\[ x(\theta) \approx \theta - (\theta  - \frac{\theta^3}{6}) 
\approx \frac{\theta^3}{6} 
\]</span></p>
<p><span class="math display">\[ y(\theta) \approx 1 - (1  - \frac{\theta^2}{2}) 
\approx \frac{\theta^2}{2} 
\]</span></p>
<p>Bu değerlerden hangisi <span class="math inline">\(\theta\)</span> küçük iken daha büyük? <span class="math inline">\(y(\theta)\)</span>. Yani <span class="math inline">\(|x| &lt;&lt; |y|\)</span>. Daha net bir sayı için bu iki büyüklüğün oranına bakabiliriz, bu bize bir eğim bilgisi verecektir.</p>
<p><span class="math display">\[ \frac{y}{x} = \frac{\theta^3/6}{\theta^2/2 } = 
\frac{3}{\theta} \to \infty, \ \ \theta \to 0
\]</span></p>
<p>Yani <span class="math inline">\(\theta\)</span> sıfıra yaklaşırken eğim neredeyse sonsuz, takip ettiğimiz nokta sağa, sola neredeyse hiç hareket etmiyor, neredeyse tüm hareket dikey şekilde. Demek ki şekil üzerindeki doğru cevap, dördüncü şekildir.</p>
<p>Problem 1E-4</p>
<p><span class="math inline">\((0,1,2)\)</span> ve <span class="math inline">\((2,0,3)\)</span> noktalarından geçen çizgi düzlem <span class="math inline">\(x + 4y + z = 4\)</span>'i nerede keser?</p>
<p>Cevap</p>
<p>A ve B noktaları üzerinden bir yön, yani bir vektör hesaplayabiliriz, <span class="math inline">\(\vec{AB} = &lt;2,-1,1&gt;\)</span>. Sonra bu vektörün katları kadar, <span class="math inline">\(t\)</span> adımı atarak, başlangıç noktasından sonsuza kadar giden çizginin parametrik formülünü buluruz, yani <span class="math inline">\(A + \vec{AB} \ t\)</span>.</p>
<p><span class="math display">\[ x = 0 + 2t = 2t \]</span></p>
<p><span class="math display">\[ y = 1 - t \]</span></p>
<p><span class="math display">\[ z = 2 + t \]</span></p>
<p>Parametrik formülü düzlem formülünde yerine koyalım.</p>
<p><span class="math display">\[ (2t) + 4(1-t) + (2+t) = 4 \]</span></p>
<p>Çözünce <span class="math inline">\(t=2\)</span> çıkar. Bunu parametrik formülde yerine koyunca <span class="math inline">\((4,-1,4)\)</span> kesişim noktasını elde ederiz.</p>
<p>Problem 1E-5</p>
<p><span class="math inline">\((1,1,-1)\)</span> noktasından geçen çizgi <span class="math inline">\(x+2y - z = 3\)</span> düzlemine diktir. Bu çizgi <span class="math inline">\(2x - y + z = 1\)</span> düzlemini hangi noktada keser?</p>
<p>Cevap</p>
<p>Kesişim hesabı için çizginin parametrik denklemini bulmamız lazım. Eğer bu çizgi ilk düzleme dik ise, o düzlemin normalı &quot;yönünde'' gitmektedir, o zaman elimizde bir yön var, bir de başlangıç noktası var. O noktadan, normal yönünde <span class="math inline">\(t\)</span> adımı atmayı kodlayacağız (birinci düzlem ile kesişme önemli değil).</p>
<p><span class="math display">\[ x(t) = 1 + t \]</span></p>
<p><span class="math display">\[ y(t) = 1 + 2t \]</span></p>
<p><span class="math display">\[ z(t) = -1 -t \]</span></p>
<p>Şimdi bu çizginin ikinci düzlemle kesiştiği söylendiğine göre, şunun doğru olması gerekir</p>
<p><span class="math display">\[ 2(1+t) - (1+2t) + (-1-t) = 1 \]</span></p>
<p>Yani parametrik denklemin öğelerini teker teker ikinci düzlemin içine koymuş oluyoruz. Üstteki denklemi çözünce <span class="math inline">\(t=-1\)</span> çıkacak. Bunu alıp parametrik denkleme geri koyarsak, elde edilen nokta <span class="math inline">\((0,-1,0)\)</span> noktasıdır [ders cevaplarında 0,1,0 deniyor, bu yanlış].</p>
<p>İki Boyutlu f(x,y) Fonksiyonunun Taylor Açılımı</p>
<p>Bir <span class="math inline">\(f(x,y)\)</span> fonksiyonunun Taylor açılımını yapmak için, daha önceden gördüğümüz tek boyutlu fonksiyon açılımından faydalanabiliriz [2].</p>
<p>Önce iki boyutlu fonksiyonu tek boyutlu olarak göstermek gerekir. Tek boyutta işleyen bir fonksiyon <span class="math inline">\(F\)</span> düşünelim ve bu <span class="math inline">\(F\)</span>, arka planda iki boyutlu <span class="math inline">\(f(x,y)\)</span>'ı kullanıyor olsun</p>
<p>Eğer</p>
<p><span class="math display">\[ f(x_0 +\Delta x, y_o + \Delta y) \]</span></p>
<p>fonksiyonun açılımını elde etmek istiyorsak, onu</p>
<p><span class="math display">\[ F(t) = f(x_0 + t\Delta x, y_o + t\Delta y) \]</span></p>
<p>üzerinden <span class="math inline">\(t=1\)</span> olduğu durumda hayal edebiliriz. <span class="math inline">\(x,y\)</span> parametrize olduğu için <span class="math inline">\(f(x(t),y(t))\)</span>, yani</p>
<p><span class="math display">\[ x(t) = x_0 + t\Delta x \]</span></p>
<p><span class="math display">\[ y(t) = y_0 + t\Delta y \]</span></p>
<p><span class="math inline">\(F(t)\)</span> bağlamında <span class="math inline">\(x_o, y_o, \Delta x, \Delta y\)</span> sabit olarak kabul edilecekler. Şimdi bildiğimiz tek boyutlu Taylor açılımını bu fonksiyon üzerinde, bir <span class="math inline">\(t_0\)</span> noktası yakınında yaparsak,</p>
<p><span class="math display">\[ F(t) = F(t_0) + F&#39;(t_0)(t-t_0) + \frac{1}{2}F&#39;&#39;(t_0)(t-t_0)^2 + ... \]</span></p>
<p>Eğer <span class="math inline">\(t=1,t_0=0\)</span> dersek</p>
<p><span class="math display">\[ F(1) = F(0) + F&#39;(0) + \frac{1}{2}F&#39;&#39;(0) + ... \]</span></p>
<p>olurdu. Bu iki değeri, yani <span class="math inline">\(t=1,t_0=0\)</span>'i kullanmamızın sebepleri <span class="math inline">\(t=1\)</span> ile mesela <span class="math inline">\(x_0 + t\Delta x\)</span>'in <span class="math inline">\(x_0 + \Delta x\)</span> olması, diğer yandan <span class="math inline">\(t=0\)</span> ile üstteki formülde <span class="math inline">\(t\)</span>'nin yokolması, basit bir tek boyutlu açılım elde etmek.</p>
<p>Şimdi bize gereken <span class="math inline">\(F&#39;,F&#39;&#39;\)</span> ifadelerini <span class="math inline">\(x,y\)</span> bağlamında elde edelim, ki bu diferansiyeller <span class="math inline">\(F\)</span>'in <span class="math inline">\(t\)</span>'ye göre birinci ve ikinci diferansiyelleri. Ama <span class="math inline">\(F\)</span>'in içinde <span class="math inline">\(x,y\)</span> olduğu için açılımın Zincirleme Kanunu ile yapılması lazım.</p>
<p><span class="math display">\[ \frac{dF}{dt} = \frac{\partial F}{\partial x}\frac{\mathrm{d} x(t)}{\mathrm{d} t} +
\frac{\partial F}{\partial y}\frac{\mathrm{d} y(t)}{\mathrm{d} t} 
 \]</span></p>
<p>Ayrıca</p>
<p><span class="math display">\[ \frac{d}{dt}x(t) = \Delta x \]</span></p>
<p><span class="math display">\[ \frac{d}{dt}y(t) = \Delta y \]</span></p>
<p>olduğuna göre, tam diferansiyel daha da basitleşir</p>
<p><span class="math display">\[ \frac{\mathrm{d} F}{\mathrm{d} t} = \frac{\partial F}{\partial x}\Delta x +
\frac{\partial F}{\partial y}\Delta y
\]</span></p>
<p>Şimdi bu ifadenin bir tam diferansiyelini alacağız. Ama ondan önce şunu anlayalım ki üstteki ifade içinde mesela birinci terim de aslında bir fonksiyon, ve asıl hali</p>
<p><span class="math display">\[ \frac{\mathrm{d} F}{\mathrm{d} t} = \frac{\partial F(x(t),y(t))}{\partial x}\Delta x + ...
 \]</span></p>
<p>şeklinde. O zaman, bu terim üzerinde tam diferansiyel işlemini bir daha uyguladığımızda, Zincirleme Kanunu yine işleyecek, mesela üstte <span class="math inline">\(\mathrm{d} x(t)/ \mathrm{d} t\)</span>'nin bir daha dışarı çıkması gerekecek. O zaman</p>
<p><span class="math display">\[ \frac{d^2F}{dt} =
\bigg(
\frac{\partial ^2 F}{\partial x^2}\frac{dx}{dt} + 
\frac{\partial ^2 F}{\partial x \partial y}\frac{dy}{dt} + 
\bigg) \Delta x +
\bigg(
\frac{\partial ^2 F}{\partial y \partial x}\frac{dy}{dt} + 
\frac{\partial ^2 F}{\partial y^2}\frac{dx}{dt} + 
\bigg) \Delta y 
\]</span></p>
<p><span class="math display">\[ =
\bigg(
\frac{\partial ^2 F}{\partial x^2}\Delta x + 
\frac{\partial ^2 F}{\partial x \partial y}\Delta y 
\bigg) \Delta x +
\bigg(
\frac{\partial ^2 F}{\partial y \partial x}\Delta x + 
\frac{\partial ^2 F}{\partial y^2}\Delta y 
\bigg) \Delta y 
 \]</span></p>
<p><span class="math display">\[ =
\bigg(
\frac{\partial ^2 F}{\partial x^2}\Delta x^2 + 
\frac{\partial ^2 F}{\partial x \partial y}\Delta y \Delta x
\bigg) +
\bigg(
\frac{\partial ^2 F}{\partial y \partial x}\Delta x \Delta y + 
\frac{\partial ^2 F}{\partial y^2}\Delta y^2
\bigg) 
 \]</span></p>
<p>Kalkülüs'ten biliyoruz ki</p>
<p><span class="math display">\[ 
\frac{\partial ^2 F}{\partial x \partial y} = 
\frac{\partial ^2 F}{\partial y \partial x} 
 \]</span></p>
<p>Daha kısa gösterimle</p>
<p><span class="math display">\[ f_{xy} = f_{yx} \]</span></p>
<p>Yani kısmi türevin alınma sırası farketmiyor. O zaman, ve her şeyi daha kısa gösterimle bir daha yazarsak</p>
<p><span class="math display">\[ =
(f_{xx}\Delta x^2 + f_{xy}\Delta y \Delta x ) +
(f_{xy}\Delta x \Delta y + f_{yy}\Delta y^2 )
 \]</span></p>
<p><span class="math display">\[
\frac{d^2F}{dt}  =
(f_{xx}\Delta x^2 + 2f_{xy}\Delta y \Delta x + f_{yy}\Delta y^2 )
 \]</span></p>
<p>Artık elimizde <span class="math inline">\(F\)</span> ve <span class="math inline">\(F&#39;\)</span> var, bunları</p>
<p><span class="math display">\[ F(1) = F(0) + F&#39;(0) + \frac{1}{2}F&#39;&#39;(0) + ... \]</span></p>
<p>içine yerleştirebiliriz. En son şu kaldı, <span class="math inline">\(F(0)\)</span> nedir? <span class="math inline">\(F\)</span>'in <span class="math inline">\(t=0\)</span> olduğu anda değeridir,</p>
<p><span class="math display">\[ F(t) = f(x_0 + t\Delta x, y_o + t\Delta y) \]</span></p>
<p><span class="math display">\[ F(0) = f(x_0 + 0 \cdot \Delta x, y_o + 0 \cdot \Delta y) \]</span></p>
<p><span class="math display">\[ = f(x_0 , y_o) \]</span></p>
<p>Benzer şekilde, tüm türevler de <span class="math inline">\(t=0\)</span> noktasında kullanılacaktır, o zaman onlar da</p>
<p><span class="math display">\[ F&#39;(0) = f_x(x_0,y_0) \Delta x + f_y(x_0,y_0) \Delta y \]</span></p>
<p><span class="math display">\[ F&#39;&#39;(0) =  
f_{xx}(x_0,y_0)\Delta x^2 + 2f_{xy}(x_0,y_0)\Delta y \Delta x + 
f_{yy}(x_0,y_0)\Delta y^2 
\]</span></p>
<p>şeklinde olurlar. Tamam. Şimdi ana formülde yerlerine koyalım,</p>
<p><span class="math display">\[ 
\begin{array}{lll}
F(1) &amp;=&amp;  f(x_0 +\Delta x, y_o + \Delta y)  \\ \\
&amp;=&amp; f(x_0 , y_o) +  f_x(x_0,y_0) \Delta x + f_y(x_0,y_0) \Delta y +   \\ \\
&amp;&amp; \frac{1}{2} 
[ 
f_{xx}(x_0,y_0)\Delta x^2 + 
2f_{xy}(x_0,y_0)\Delta y \Delta x +
f_{yy}(x_0,y_0)\Delta y^2 
] + ... 
\end{array}
 \]</span></p>
<p>Çok Boyutlu Taylor Açılımı</p>
<p>Bir <span class="math inline">\(h\)</span> adımı için, <span class="math inline">\(\bar{x}\)</span> noktasındaki Taylor açılımı,</p>
<p><span class="math display">\[
f(x + h) = 
f(\bar{x}) + \nabla f(\bar{x}) h + 
\frac{1}{2} h^T \nabla^2f(\bar{x}) h +  ...
\]</span></p>
<p>Kaynaklar</p>
<p>[2] Feldman, <em>Taylor Polynomials in Dimension Two</em>, <a href="http://www.math.ubc.ca/~feldman/m200/taylor2dSlides.pdf" class="uri">http://www.math.ubc.ca/~feldman/m200/taylor2dSlides.pdf</a></p>
<p>[3] Thomas, <em>Thomas' Calculus</em></p>
<p>
  <a href="..">Yukarı</a>
</p>
</body>
</html>
