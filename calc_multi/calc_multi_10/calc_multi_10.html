<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Ders 10</title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
</head>
<body>
<h1 id="ders-10">Ders 10</h1>
<p>Bugünkü konumuz kritik noktaların minima mı, maksima mı, yoksa eğer noktası mı olduğunu anlama teknikleri. Kritik noktalar kısmi türevlerin hepsinin sıfır olduğu noktadır, mesela 2 değişkenli fonksiyon için <span class="math inline">\(f_x=0\)</span>, <span class="math inline">\(f_y=0\)</span> olmalıdır.</p>
<p>3 değişik kritik nokta çeşidi gördük, lokal minima, lokal maksima, ve eğer (saddle) noktaları.</p>
<p>Bir fonksiyonun birden fazla kritik noktası olabilir. Mesela şöyle bir fonksiyon</p>
<div class="figure">
<img src="10_1.png" />

</div>
<p>Soru: Bir kritik noktaya bakarken, hangi kategoriye ait olduğunu nasıl anlayacağız? Bir diğer soru, global (lokal olmayan) minimum ve maksimum noktalarını nasıl buluruz? Üstteki resimdeki fonksiyonda iki lokal maksimum var. Her ikisini de deneyebiliriz, hangisi daha yüksek ise onu alırız. Diğer yandan, bu fonksiyonun minimumu herhangi bir &quot;noktada'' değil, maksimumdan uzakta, fonksiyonun en dış yerlerinde, sonsuzlukta.</p>
<p>Yani global minimum ve maksimum illa bir noktada olmayabilir, sonsuzlukta olabilir, o zaman bu koşulu test etmeliyiz, fonksiyonumuzun sonsuzluğa giderken nasıl davrandığını anlamalıyız.</p>
<p>Birinci soruyu cevaplayalım</p>
<p>İkinci Türev Testi</p>
<p><span class="math inline">\(w = ax^2 + bxy + cy^2\)</span></p>
<p>Bu fonksiyonun kritik noktası orijinde. Eğer türevleri alırsak, ve sıfıra eşitlersek, sonuç <span class="math inline">\(x,y=0\)</span> çıkar. Aynı şekilde eğer <span class="math inline">\(w\)</span>'nin lineer yaklaşıksallamasını yapsaydık eşitlik sağındaki bütün terimlerin <span class="math inline">\(x,y\)</span> küçük iken <span class="math inline">\(x,y\)</span>'den küçük olduğunu görürüz, o zaman grafiğin teğeti <span class="math inline">\(w=0\)</span> noktasındadır. Eğer orijinden ufak bir adım atarsak, o adımların fonksiyon üzerindeki etkisi kare alma operasyonu yüzünden daha küçülür (<span class="math inline">\(0.001^2 = 0.00001\)</span> mesela). Herhangi bir noktadaki eğim fonksiyon / değişkenlerdeki artış olduğuna göre, orijine yakın olan eğim yukarı doğru neredeyse yok gibidir.</p>
<p>Örnek</p>
<p><span class="math display">\[ w = x^2 + 2xy + 3y^2 \]</span></p>
<p>Üstteki formülü şu şekilde dönüştürürsek</p>
<p><span class="math display">\[ w = (x+y)^2 + 2y^2 \]</span></p>
<p>Üstte iki karenin toplamı var, karelerin ikisi de negatif olamaz, o zaman minimum'un orijin olması gerekir (negatifleşmeden olabilecek en küçük değer oradadır).</p>
<p>Birazdan göreceğiz ki üstteki kare tamamlama (completing the square) yöntemini <span class="math inline">\(a,b,c\)</span> katsayılarını içeren genel durum için de kullanabiliriz.</p>
<p>Önce <span class="math inline">\(a \ne 0\)</span> farz etmem lazım, yoksa tekniğin geri kalanı mümkün olmaz.</p>
<p><span class="math display">\[ w = a \bigg( x^2 + \frac{b}{a} xy \bigg) + cy^2 \]</span></p>
<p>Eğer bir kare denklemin orta teriminde <span class="math inline">\(b/a \ xy\)</span> (üstteki gibi) elde etmek istiyorsam, kare içinde <span class="math inline">\(x\)</span> ve <span class="math inline">\(b/2a \ y\)</span> terimlerini kullanırım, çünkü bu iki terimin birbirleri ile çarpılıp iki kere toplanmaları <span class="math inline">\(b/a \ xy\)</span> sonucunu verir. O zaman</p>
<p><span class="math display">\[ = a \bigg( x + \frac{b}{2a}y  \bigg)^2  + ... \]</span></p>
<p>Hala işimiz bitmedi, kare içine koyulan <span class="math inline">\(y\)</span> yüzünden ortaya çıkan <span class="math inline">\(y^2\)</span> bazlı terimi dengelemek gerekiyor,</p>
<p><span class="math display">\[ = a \bigg( x + \frac{b}{2a}y  \bigg)^2  + 
\bigg( c - \frac{b^2}{4a} \bigg)y^2
\]</span></p>
<p><span class="math display">\[ = \frac{1}{4a} 
\bigg[
4a^2 \bigg( x+\frac{b}{2a}y \bigg)^2 +
\bigg(4ac - b^2 \bigg)y^2
\bigg]
\]</span></p>
<p>Bu noktada kontrol etmemiz gereken 3 durum var:</p>
<ol style="list-style-type: decimal">
<li><p>$4ac - b^2 &lt; 0 =&gt; $ Üstteki ikinci terim negatif, pozitif <span class="math inline">\(y^2\)</span>'yi çarpıyor yani negatiflik daha da büyüyor, birinci terim kesinlikle pozitif (çünkü karesi alınmış ifadeler var). Bu durumda bir eğer noktamız var.</p></li>
<li><p>$4ac - b^2 = 0 =&gt; $ İkinci terim yokolur. Geri kalanlar sonucunda fonksiyonumuz sadece bir yönde tanımlı hale gelir, fonksiyonun &quot;dejenere'' olduğu söylenir. Mesela <span class="math inline">\(w = x^2\)</span> fonksiyonu böyledir, <span class="math inline">\(y\)</span>'ye hiç bağlantı yoktur, alttaki gibi.</p></li>
</ol>
<div class="figure">
<img src="10_2.png" />

</div>
<p>Grafikte görüldüğü gibi <span class="math inline">\(y\)</span> yönünde hiçbir değişim olmamaktadır, o yönde pek çok kritik nokta vardır, bu noktalar &quot;dejeneredir''.</p>
<p>Ana formülümüzdeki birinci terimde <span class="math inline">\(x\)</span> ve <span class="math inline">\(y\)</span> olması şaşırtıcı gelebilir, orada <span class="math inline">\(x\)</span> ve <span class="math inline">\(y\)</span> olduğu için elimizde dejenere bir durum var, eğer o ifadeleri kullanarak yeni bir eksen sistemi yaratsaydım, o yönde hiçbir değişiklik olmadığını görürdüm.</p>
<ol start="3" style="list-style-type: decimal">
<li>$4ac - b^2 &gt; 0 =&gt; $ Bu durumda üstteki formülde, kareli ifadeler</li>
</ol>
<p><span class="math display">\[w = \frac{1}{4a} 
\bigg[
+ .. \bigg( .. \bigg)^2 +
\bigg( .. \bigg)
\bigg]
\]</span></p>
<p>hep <span class="math inline">\(&gt;0\)</span> demektir, bu durumda elimizde ya bir maksimum ya da bir minimum var. İşler <span class="math inline">\(a\)</span>'ya göre değişecek, o zaman onun işaretine bakarız.</p>
<p>Eğer <span class="math inline">\(a &gt; 0\)</span> bir minimum vardır</p>
<p>Eğer <span class="math inline">\(a &lt; 0\)</span> bir maksimum vardır</p>
<p>[bazı bölümler atlandı]</p>
<p>Genel olarak maks, min işlemleri için 2. türevlere bakmak gerekir.</p>
<p>Kaç türlü kısmi türev vardır? Mesela bir kez <span class="math inline">\(x\)</span>'e göre kısmi türev alabilirim, sonra elde ettiğim fonksiyonun bir daha <span class="math inline">\(x\)</span>'e göre türevini alırım.</p>
<p><span class="math display">\[ \frac{\partial f^2}{\partial x^2} = f_{xx}\]</span></p>
<p>Ya da</p>
<p><span class="math display">\[ 
\frac{\partial f^2}{\partial x \partial y} = f_{xy}
\]</span></p>
<p>Ya da</p>
<p><span class="math display">\[ 
\frac{\partial f^2}{\partial y \partial x} = f_{yx}
\]</span></p>
<p>Burada bir iyi haber şu: Üstteki iki kısmi türev birbirine eşit, yani <span class="math inline">\(f_{xy} = f_{yx}\)</span>.</p>
<p>Ve en son olarak</p>
<p><span class="math display">\[ \frac{\partial f^2}{\partial y^2} = f_{yy}\]</span></p>
<ol start="2" style="list-style-type: decimal">
<li>Türev Testi</li>
</ol>
<p><span class="math inline">\(f\)</span>'in kritik noktası <span class="math inline">\(x_0,y_o\)</span>'da <span class="math inline">\(A = f_{xx}(x_o,y_o)\)</span>, <span class="math inline">\(B = f_{xy}(x_o,y_o)\)</span>, <span class="math inline">\(C = f_{yy}(x_o,y_o)\)</span> ise, o zaman</p>
<p><span class="math display">\[ AC - B^2 &gt; 0 \]</span></p>
<p>hesabına bakılır. Bu hesabın da 2 tane alt seçeneği vardır.</p>
<p><span class="math inline">\(A &gt; 0\)</span> ise lokal minimum.</p>
<p><span class="math inline">\(A &lt; 0\)</span> ise lokal maksimum.</p>
<p><span class="math display">\[ AC - B^2 &lt; 0 \]</span></p>
<p>hesabı var ise, elimizde bir eğer noktası vardır.</p>
<p><span class="math display">\[ AC - B^2 = 0 \]</span></p>
<p>işe hiçbir sonuca varamayız. Bir şekilde dejenere olduğunu biliriz, ama nasıl bir kritik nokta olduğunu bilemeyiz.</p>
<p>Şimdi formülümüz <span class="math inline">\(w = ax^2 + bxy + cy^2\)</span> üzerinde bulduğumuz özel şartı kısmi türevler ile doğrulayıp doğrulayamayacağımıza bakalım.</p>
<p><span class="math display">\[ w_{x} = 2ax + by\]</span></p>
<p><span class="math display">\[ w_{xx} = 2a\]</span></p>
<p><span class="math display">\[ w_{xy} = b\]</span></p>
<p><span class="math display">\[ w_{y} = bx + 2cy \]</span></p>
<p><span class="math display">\[ w_{yx} = b \]</span></p>
<p>O zaman</p>
<p><span class="math display">\[ A = 2a \]</span></p>
<p><span class="math display">\[ B = b \]</span></p>
<p><span class="math display">\[ C = 2c \]</span></p>
<p><span class="math display">\[ AC - B^2 = 4ac - b^2 \]</span></p>
<p>Gördüğümüz gibi <span class="math inline">\(4ac - b^2\)</span> tekrar elde ettik, yani ilk başta kare tamamlayarak elde ettiğimiz irdelemeleri aynen kullanabiliriz.</p>
<p>Tabii dejenere konumda hala ne yapılacağını bilmiyoruz. O durum için de Taylor Yaklaşıksallamasını kullanacağız.</p>
<p>Karesel yaklaşıksallama</p>
<p><span class="math display">\[ \Delta f \approx f_x (x - x_0) + f_y (y - y_0) \]</span></p>
<p>Fakat kritik noktalarda <span class="math inline">\(f_x = f_y = 0\)</span> olduğunu hatırlarsak, o zaman üstteki ifadede tüm terimler iptal (sıfır) olur. Bu işimize yaramaz. Daha fazla terim eklememiz lazım.</p>
<p><span class="math display">\[ \Delta f \approx f_x (x - x_0) + f_y (y - y_0)   \]</span> <span class="math display">\[
  + 
\frac{1}{2}f_{xx}(x-x_0)^2 + f_{xy}(x-x_0)(y-y_0) + 
\frac{1}{2}f_{yy}(y-y_0)^2 \]</span></p>
<p>Bu durumda genel durum (case) karesel duruma indirgenmiş olur. Üstteki formülde</p>
<p><span class="math display">\[ \Delta f \approx f_x (x - x_0) + f_y (y - y_0)   \]</span> <span class="math display">\[
 + 
\underbrace{\frac{1}{2}f_{xx}}_{1/2 A = a}(x-x_0)^2 + 
\underbrace{f_{xy}}_{B=b}(x-x_0)(y-y_0) + 
\underbrace{\frac{1}{2}f_{yy}}_{1/2 C = c}(y-y_0)^2 \]</span></p>
<p>kullanilabilir.</p>
<p>Dejenere durumda ne olacağı daha yüksek türevlere bağlıdır. Biz bu derste o konuya girmeyeceğiz.</p>
<p>Fakat şunu söylemek gerekir ki</p>
<p><span class="math display">\[ AC - B^2 = 0 \]</span></p>
<p>şartının ortaya çıkması, yani &quot;sonuca varamıyoruz'' noktasına gelmek gerçek hayatta pek olmuyor.</p>
<p>Örnek</p>
<p><span class="math display">\[ f(x,y)= x + y + \frac{1}{xy}, \ \ x,y &gt; 0 \]</span></p>
<p>Min, maks nedir?</p>
<p>Kritik noktaları bulalım.</p>
<p><span class="math display">\[ f_x = 1 - \frac{1}{x^2y} = 0\]</span></p>
<p><span class="math display">\[ f_y = 1 - \frac{1}{xy^2} = 0\]</span></p>
<p><span class="math display">\[ x^2y = 1 \]</span></p>
<p><span class="math display">\[ xy^2 = 1 \]</span></p>
<p>İkinci formül birinciyi bölerse,</p>
<p><span class="math display">\[ x/y = 1 \]</span></p>
<p>yer değiştirince</p>
<p><span class="math display">\[ x = y =&gt; x = 1 \]</span></p>
<p><span class="math display">\[ y^3 = 1 =&gt; y = 1 \]</span></p>
<p>Tek kritik nokta <span class="math inline">\((1,1)\)</span></p>
<p>Soru</p>
<p>Bu nokta</p>
<ul>
<li>Lokal minimum</li>
<li>Lokal maksimum</li>
<li>Eğer noktası</li>
<li>???</li>
</ul>
<p>Cevaplayın.</p>
<p>Cevap için 2. kısmi türevleri hesaplayalım.</p>
<p><span class="math display">\[ f_{xx} = \frac{2}{x^3y} \]</span></p>
<p><span class="math display">\[  A = 2 \]</span> <span class="math display">\[ f_{xy} = \frac{1}{x^2y^2} \]</span></p>
<p><span class="math display">\[ B = 1 \]</span></p>
<p><span class="math display">\[ f_{yy} = \frac{2}{xy^3} \]</span></p>
<p><span class="math display">\[ C = 2 \]</span></p>
<p><span class="math display">\[ AC - B^2 = 2 \cdot 2 - 1^2 = 3 &gt; 0 \]</span></p>
<p>Demek ki bu ya bir lokal min, ya da lokal maks.</p>
<p><span class="math display">\[ A &gt; 0 \]</span></p>
<p>o zaman bu lokal min. Hatta bunun bir global min olduğunu da kontrol etmek mümkün.</p>
<p>Ya peki lokal maksimum?</p>
<p>Maksimum herhangi bir kritik noktada değil, maksimum sonsuzlukta.</p>
<p><span class="math inline">\(x \to \infty\)</span>, ya da <span class="math inline">\(y \to \infty\)</span>, ya da <span class="math inline">\(x,y \to 0\)</span> iken, <span class="math inline">\(f \to \infty\)</span>.</p>
<p>Genelde üstteki kontrolleri yapmak gerekir, neler olduğunu anlamak için önce kritik noktalara bakılır, sonra sınırlarda (boundaries) neler olduğuna bakılır.</p>
<p>
  <a href="..">Yukarı</a>
</p>
</body>
</html>
