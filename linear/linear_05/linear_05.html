<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Ders 5</title>
  <style type="text/css">code{white-space: pre;}</style>
  <style type="text/css">
div.sourceCode { overflow-x: auto; }
table.sourceCode, tr.sourceCode, td.lineNumbers, td.sourceCode {
  margin: 0; padding: 0; vertical-align: baseline; border: none; }
table.sourceCode { width: 100%; line-height: 100%; }
td.lineNumbers { text-align: right; padding-right: 4px; padding-left: 4px; color: #aaaaaa; border-right: 1px solid #aaaaaa; }
td.sourceCode { padding-left: 5px; }
code > span.kw { color: #007020; font-weight: bold; } /* Keyword */
code > span.dt { color: #902000; } /* DataType */
code > span.dv { color: #40a070; } /* DecVal */
code > span.bn { color: #40a070; } /* BaseN */
code > span.fl { color: #40a070; } /* Float */
code > span.ch { color: #4070a0; } /* Char */
code > span.st { color: #4070a0; } /* String */
code > span.co { color: #60a0b0; font-style: italic; } /* Comment */
code > span.ot { color: #007020; } /* Other */
code > span.al { color: #ff0000; font-weight: bold; } /* Alert */
code > span.fu { color: #06287e; } /* Function */
code > span.er { color: #ff0000; font-weight: bold; } /* Error */
code > span.wa { color: #60a0b0; font-weight: bold; font-style: italic; } /* Warning */
code > span.cn { color: #880000; } /* Constant */
code > span.sc { color: #4070a0; } /* SpecialChar */
code > span.vs { color: #4070a0; } /* VerbatimString */
code > span.ss { color: #bb6688; } /* SpecialString */
code > span.im { } /* Import */
code > span.va { color: #19177c; } /* Variable */
code > span.cf { color: #007020; font-weight: bold; } /* ControlFlow */
code > span.op { color: #666666; } /* Operator */
code > span.bu { } /* BuiltIn */
code > span.ex { } /* Extension */
code > span.pp { color: #bc7a00; } /* Preprocessor */
code > span.at { color: #7d9029; } /* Attribute */
code > span.do { color: #ba2121; font-style: italic; } /* Documentation */
code > span.an { color: #60a0b0; font-weight: bold; font-style: italic; } /* Annotation */
code > span.cv { color: #60a0b0; font-weight: bold; font-style: italic; } /* CommentVar */
code > span.in { color: #60a0b0; font-weight: bold; font-style: italic; } /* Information */
  </style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
</head>
<body>
<div id="header">
</div>
<h1 id="ders-5">Ders 5</h1>
<p>Permutasyonlar</p>
<p>Bu derste bir anlamda lineer cebirin ruhunu görmeye başlayacağız, sadece vektörler değil artık vektör uzaylarına bakmaya başlayacağız, yani daha büyük resme odaklanacağız. Ayrıca herhangi bir uzayın alt-uzaylarını (subspace) inceleyeceğiz.</p>
<p>Permutasyonları hatırlayalım: permutasyon matrisi <span class="math inline">\(P\)</span> bir diğer matrisin satırlarını değiş-tokuş etmek için kullanılıyordu. Bu işleme ihtiyacımız olabilir, çünkü, elimizde <span class="math inline">\(Ax=b\)</span> çözerken belki de (neredeyse) mükemmel bir <span class="math inline">\(A\)</span> olsa da bazen mesela tek bir yerdeki sıfır işi bozuyor olabilir, onu yerinden oynatırsam, düzgün bir pivot elde edersem çözüm olacaktır, işte o zaman permutasyon kullanabilirim.</p>
<p>Peki <span class="math inline">\(A=LU\)</span>'nun bir sistemi çözerken gerekebilecek permutasyonlar ile alakası nedir?</p>
<p><span class="math inline">\(A=LU\)</span>'nin ne olduğunu hatırlayalım,</p>
<div class="figure">
<img src="5_01.png" />

</div>
<p>Bu resme bakarsa, bu tür gösterilen bir <span class="math inline">\(LU\)</span> tarifi <span class="math inline">\(P\)</span>'nin olmadığını farz ediyor, yani hiç satır değiş-tokuşuna gerek olmadığı farz ediliyor. Peki eğer satır değiş tokuşu gerekseydi, bu durumu cebirsel olarak nasıl gösterirdim?</p>
<p>Aslında üstteki tanımda da <span class="math inline">\(P\)</span> &quot;var'', ya da olduğunu düşünebiliriz, ama <span class="math inline">\(P\)</span> bu durumda birim matrisidir.</p>
<p>Şimdi bir dakika durup mesela Matlab [artık Python] lineer cebir kütüphanelerinin çözümü nasıl yaptığını düşünelim. Bu kütüphaneler pivot'in sıfır olup olmadığına bakarlar, ki herhangi bir insan da bunu yapar, ayrıca pivot'in &quot;yeterince büyük olup olmadığına da'' bakılır, çünkü sıfıra yakın, çok küçük pivotlar sayısal hesap bağlamında kötüdür. Bu durumda kütüphaneye &quot;çöz'' dediğimizde kodun arka planda satır değiş-tokuşları yaptığını görürürüz, bu değişimler pür matematiksel olarak gerekli olmayabilirler, ama hesap / sayısal açıdan gereklidirler.</p>
<p>Neyse, ya sayısal sebepten, ya da başka bir sebepten dolayı satır değiş tokuşu gerekebilir, o zaman nihai olarak satır değişimini içeren eliminasyon şudur:</p>
<p><span class="math display">\[
PA = LU
\]</span></p>
<p><span class="math inline">\(P\)</span> satır değiş-tokuşunu yapan matristir. <span class="math inline">\(P\)</span>, <span class="math inline">\(A\)</span>'yi &quot;ideal'' hale getirir, sıfırlar pivot'ta olmaz, vs.</p>
<p>Bu arada bir permutasyon matrisinin yapısını hatırlayalım, temelinde bir permutasyon matrisi satırlarının yeri değiştirilmiş bir birim matristir. Permutasyon matrisleri pek çok satır değişimi aynı anda yapabilir, kaç türlü değişim kombinasyonu vardır?</p>
<p><span class="math display">\[
n! = n(n-1)...(3)(2)(1)
\]</span></p>
<p>çünkü üstteki kadar değişik satır sıralaması mümkündür, ve tüm permutasyonları böyle hesaplayabiliriz.</p>
<p>Ayrıca <span class="math inline">\(P\)</span> tersi alınabilir (invertible) bir matristir, ve</p>
<p><span class="math display">\[
P^{-1} = P^T
\]</span></p>
<p>ya da</p>
<p><span class="math display">\[
P^TP = I
\]</span></p>
<p>Bu &quot;güzel'' bir özellik, ve bu tür özelliklere sahip olan matrisler bizi özellikle ilgilendiriyor.</p>
<p>Örnek</p>
<p><span class="math display">\[ 
\left[\begin{array}{cc}
1 &amp; 3 \\
2 &amp; 3 \\
4 &amp; 1 
\end{array}\right]^T
\]</span></p>
<p>Basit bir devrik işlemi... Sonuç nedir?</p>
<p><span class="math display">\[ =
\left[\begin{array}{ccc}
1 &amp; 2 &amp; 4 \\
1 &amp; 3 &amp; 3 
\end{array}\right]
\]</span></p>
<p>Devrik işlemi, formülsel olarak</p>
<p><span class="math display">\[
A_{ij}^T = A_{ji}
\]</span></p>
<p>Şimdi simetrik matrislerden bahsedelim, bunlar çok &quot;sevdiğimiz'' matrislerden biri. Bu matrislerin güzel bir özelliği, devriği kendisine eşit olması,</p>
<p><span class="math display">\[
A^T = A
\]</span></p>
<p>Mesela</p>
<p><span class="math display">\[ 
\left[\begin{array}{ccc}
3 &amp; 1 &amp; 7 \\
1 &amp; 2 &amp; 9 \\
7 &amp; 9 &amp; 4
\end{array}\right]
\]</span></p>
<p>Bu tür bir matrisi ne zaman elde ederiz? İki üstteki matris mesela <span class="math inline">\(3 \times 2\)</span> boyutunda zaten, simetrik olması zaten mümkün değil, çünkü devrik işlemi boyut değişikliğine sebep oluyor. Fakat dikdörtgensel olsa bile (çünkü kare şeklinde değil, yani boyutları farklı) bir matristen acaba bir işlem uyguluyarak simetrik bir matris elde edemez miyim? Fikir: iki üstteki matrise <span class="math inline">\(R\)</span> diyelim, <span class="math inline">\(R^TR\)</span> ile simetrik bir matris elde edebilirim. Bu hakikaten mümkün, hatta kural olarak alabiliriz, <span class="math inline">\(R^TR\)</span> her zaman simetrik matris verir. Örnekte görelim,</p>
<p><span class="math display">\[ 
\left[\begin{array}{cc}
1 &amp; 3 \\
2 &amp; 3 \\
4 &amp; 1 
\end{array}\right]^T
\left[\begin{array}{ccc}
1 &amp; 2 &amp; 4 \\
1 &amp; 3 &amp; 3 
\end{array}\right]
=
\left[\begin{array}{ccc}
10 &amp; 11 &amp; 7 \\
11 &amp; .. &amp; .. \\
7 &amp; .. &amp; ..
\end{array}\right]
\]</span></p>
<p>Gerisi de aynı olacaktı. Sembolik olarak görelim, <span class="math inline">\(R^TR\)</span>'in simetrik olduğunu nasıl bulurum? Onun devriğini alabilirim, ve sonucun değişmemesini kontrol edebilirim,</p>
<p><span class="math display">\[
(R^TR)^T = R^T(R^T)^T
\]</span></p>
<p><span class="math inline">\((R^T)^T\)</span> nedir? Bir matrisin iki kere devriğini alırsam tekrar kendisine dönmüş olmaz mıyım? Evet. O zaman,</p>
<p><span class="math display">\[
R^T(R^T)^T = R^T R
\]</span></p>
<p>Baştaki hale döndük! Demek ki <span class="math inline">\(R^TR\)</span> bir simetrik matristir. İspat tamamlandı.</p>
<p>Vektör Uzayları</p>
<p>Vektörlerle ne işlemleri yaptığımızı düşünelim. Onları topluyoruz mesela, ya da onları bir skalar (yani tek sayı) ile çarpıyoruz... Bir uzayın vektör uzayı olarak kabul edilmesi için bu tür işlemlerin &quot;aile içinde'' kalabilmesi gerekir, yani toplam, çarpım işlemlerinin sonuçları da uzay içinde yer almalı.</p>
<p>Örnek</p>
<p>İçinde tüm 2 boyutlu vektörleri içeren <span class="math inline">\(\mathbb{R}^2\)</span>. Sembol <span class="math inline">\(\mathbb{R}\)</span>'i görünce reel sayılar anlıyoruz, yani reel sayılar ama onun iki boyutlu hali.</p>
<p><span class="math display">\[ 
\left[\begin{array}{c}
3 \\ 2 
\end{array}\right], 
\left[\begin{array}{c}
0 \\ 0
\end{array}\right], 
\left[\begin{array}{c}
\pi \\ e
\end{array}\right], 
..
\]</span></p>
<p>Diğer yönden şöyle görebiliriz, <span class="math inline">\(\mathbb{R}^2\)</span> tüm <span class="math inline">\(x-y\)</span> düzlemidir. Ve bu düzlem bu uzay bir vektör uzayıdır. Niye? Çünkü ihtiyacımız olan tüm noktalar oradadır, orijin bile, oradadır ve ona ihtiyaç vardır. Farz edelim orijin noktasını bu uzaydan çıkardım, yani <span class="math inline">\(x-y\)</span> düzleminin sanki ortasına bir delik açtım. Fakat vektör uzayı tanımına göre herhangi bir vektörü istediğim bir skalar ile çarpabilmeliyim, sıfırla da çarpabilmeliyim ve sonuç bu durumda orijin olacaktır, ama orijin uzayda yoksa erişebileceğim her türlü sonucu içermediği için bu bir vektör uzayı olamaz. Ya da <span class="math inline">\(\left[\begin{array}{cc} 3&amp;2 \end{array}\right]^T\)</span> vektörüne <span class="math inline">\(\left[\begin{array}{cc} -3&amp;-2 \end{array}\right]^T\)</span> ekleyebilmeliyim, ve sonuç yine orijin olacak, ama yoksa problem çıkar.</p>
<p>Eğer <span class="math inline">\(\mathbb{R}^3\)</span> kullansaydık, bu içinde tüm 3 boyutlu reel vektörleri içeren uzay olurdu.</p>
<p>Ya <span class="math inline">\(\mathbb{R}^n\)</span>? İçinde <span class="math inline">\(n\)</span> tane reel sayı olan, <span class="math inline">\(n \times 1\)</span> boyutunda kolon vektörleri.</p>
<p>Başka bir örnek görelim, mesela alttaki durum. Burada sadece <span class="math inline">\(x-y\)</span> düzleminin sağ üst tarafındaki (altta işaretli) alanı bir uzay olarak almak istedik.</p>
<div class="figure">
<img src="5_02.png" />

</div>
<p>Soru şu: bu bir uzay mıdır? Yani içindeki vektörlerin tüm lineer kombinasyonun yine kendisi içinde midir?</p>
<p>Eğer oradaki bir vektörü, mesela <span class="math inline">\(\left[\begin{array}{cc} 3 &amp; 2 \end{array}\right]^T\)</span> alıp bir diğer vektörle toplarsam mesela <span class="math inline">\(\left[\begin{array}{cc} 6 &amp; 8 \end{array}\right]^T\)</span> sonuç hala bu üst sağ köşede olur. Problem bir skalar ile çarptığımızda ortaya çıkar; eğer <span class="math inline">\(\left[\begin{array}{cc} 3 &amp; 2 \end{array}\right]^T\)</span> alıp <span class="math inline">\(-3\)</span> ile çarparsam, sonuç eksi yöne işaret eden bir vektör olur, o zaman sağ üst köşenin dışına taşmış olurum. Yani tanımladığım alan çarpma işlemi için &quot;kapalı'' (closed) değildir. O zaman bu bir vektör uzayı değildir.</p>
<p>Üstteki örnekte mevcut bir vektör uzayının bir kısmını aldık, ve vektör uzayı olmadığını gördük. Peki tüm alt uzaylar (subspace) bu şekilde vektör uzayı değil midir? <span class="math inline">\(\mathbb{R}^2\)</span>'ye dönelim, onun bir alt uzayına bakalım.</p>
<div class="figure">
<img src="5_03.png" />

</div>
<p>Eğer orijinden geçen ve yukarı aşağı sonsuza giden çapraz bir çizgi çizsem, bu çizgi bir vektör uzayı olan alt uzay olur muydu? Evet. Niye? Çünkü onun üzerindeki herhangi iki vektörü birbirine toplasam yine aynı çizgi üzerine olurum [hoca bunu göstermek için bir sürü oklar çizdi aynı çizgi üzerinde]. Eğer sağ yukarı giden bir vektörü negatif bir skalar ile çarpsam ters yöne giderim ama problem değil, bu yön de mevcut. Unutmayalım, tek sayı ile çarpınca yönü değiştirebiliriz, ama 180 derece terse gidebiliriz sadece, azıcık daha yukarı ya da aşağı gidemeyiz. Demek ki hep aynı çizgi üzerindeyiz.</p>
<p>Tabii eklemeye gerek yok, orijin muhakkak uzayın içinde olmalı, yoksa sıfır ile çarpınca orijin sonucu gelir, ama o nokta uzayda değilse yine &quot;dışarı taşmış'' olurum. Mesela</p>
<div class="figure">
<img src="5_04.png" />

</div>
<p>öncekine paralel [kesik çizgiyle gösteriliyor] yeni bir çizgi çizdim mesela. Bu çizgi bir vektör uzayı değildir, çünkü sıfırla çarpınca orijin sonucu çıkar, bu nokta o kesikli olan uzayda yoktur.</p>
<p>Bu arada <span class="math inline">\(\mathbb{R}^2\)</span>'de iken kendimize şu soruyu soralım; kaç tane farklı alt uzay mümkündür?</p>
<ol style="list-style-type: decimal">
<li><p><span class="math inline">\(\mathbb{R}^2\)</span>'nin kendisi (o da bir alt-uzay)</p></li>
<li><p>Orijinden geçen her çizgi. Dikkat, bir çizgiden bahsedince ve bu çizgi tek yönde olunca, akla &quot;acaba bu çizgi <span class="math inline">\(\mathbb{R}^1\)</span> mi?'' sorusu gelebilir. Bu alt uzay <span class="math inline">\(\mathbb{R}^1\)</span> değil, <span class="math inline">\(\mathbb{R}^1\)</span> olsaydı içinde iki değil tek sayı olan bir &quot;vektörden'' bahsediyor olurduk.</p></li>
<li><p>İçinde sadece sıfır vektör olan bir uzay - ki ben buna çoğu zaman <span class="math inline">\(\mathbb{Z}\)</span> diyorum. Bu mantıklı değil mi? Sıfır vektörü alıyorum, kendisiyle topluyorum, aynı uzaydayım. Herhangi bir skalar ile çarpıyorum, mesela <span class="math inline">\(17\)</span>, sıfır çarpı herhangi bir başka şey sıfır olduğuna göre, yine aynı uzaydayım! Öyle değil mi?</p></li>
</ol>
<p><span class="math display">\[
\left[\begin{array}{cc} 0 &amp; 0 \end{array}\right]^T \cdot 17 =
\left[\begin{array}{cc} 0 &amp; 0 \end{array}\right]^T
\]</span></p>
<p>Peki <span class="math inline">\(\mathbb{R}^3\)</span>'un kaç alt uzayı vardır? Yine <span class="math inline">\(\mathbb{R}^3\)</span>'un kendisi, orijin noktası, ve orijinden geçen tüm düzlemler (planes). Ya da orijinden geçen tüm çizgiler.</p>
<p>Matrislerin Alt Uzayı</p>
<p>Üstteki örnek alt uzaylar <span class="math inline">\(\mathbb{R}^2\)</span>, <span class="math inline">\(\mathbb{R}^3\)</span> 'ten geldiler. Acaba bir matristen bir alt uzay yaramaz mıyız? Mesela</p>
<p><span class="math display">\[
A =
\left[\begin{array}{cc}
1 &amp; 3 \\
2 &amp; 3 \\
4 &amp; 1 
\end{array}\right]
\]</span></p>
<p>matrisinin alt uzayı nedir?</p>
<p><span class="math inline">\(A\)</span>'nin kolonlarına bakıyorum, bu kolonlar <span class="math inline">\(\mathbb{R}^3\)</span> içindeler. Ve bir alt uzay yaratıyorum, o zaman bu kolonların o alt uzay içinde olmasını isterim. Fakat bir alt uzaya iki tane kolon atıp &quot;işte bu bir alt uzay'' diyemem. Oraya başka ne koymam lazım? Bu iki kolonun her türlü lineer kombinasyonu orada olmalı, mesela <span class="math inline">\(\left[\begin{array}{ccc} 4 &amp; 5 &amp; 5\end{array}\right]^T\)</span> orada olmalı o zaman, ya da sıfırla çarpacağım, <span class="math inline">\(\mathbb{Z}^3\)</span> orada olmalı, vs. Ya da ilk kolondan bir tane, ikincisinden üç tane alıp toplayacağım, bu sonucun da uzay olması gerekir. Eğer tüm bunları yaparsam bir alt uzay yaratmış olurum, ki matris bağlamında bu uzaya &quot;kolon uzayı (columnspace)'' ismi de verilir. Buna <span class="math inline">\(C(A)\)</span> diyelim.</p>
<p>Bu aradığımız uzay nasıl bir şey olur acaba? İki vektör var, onların tüm kombinasyonları aynı uzay içinde kalacak, ve orijin dahil olacak.. Geometrik olarak düşünelim,</p>
<div class="figure">
<img src="5_05.png" />

</div>
<p>iki vektörü böyle çizdik diyelim. Bu her iki vektörü içinde barındıran, ve her türlü kombinasyonunu da içeren şey nedir? Bu şey her ne ise, herhalde bir çizgi olamaz, çünkü basit bir kaç örnekle tamamen farklı yönlere işaret eden kombinasyonlar bulabiliriz, ayrıca bu her iki vektörü üzerinde tutan bir çizgi zaten mümkün değil. O zaman ne?</p>
<p>Bir düzlem! Her iki vektörü de üzerinde barındıran ve orijinden geçen düzlem bir alt uzaydır.</p>
<div class="figure">
<img src="5_06.png" />

</div>
<p>Değil mi? Bu iki vektörün her türlü kombinasyonu bu düzlem üzerindedir. Bu kritik bir bulgu - üzerinde iyice düşünelim. Görelim. Tabii 3 boyutta görebiliriz, ama <span class="math inline">\(\mathbb{R}^{10}\)</span> boyutunda da iş yapacağız, ve bu uzayda diyelim 5 tane vektörün kombinasyonunu alıyoruz, ki bu bir alt uzay yaratır, [hoca neredeyse <span class="math inline">\(\mathbb{R}^5\)</span>'i görsel olarak tarif etmek ister gibi yaptı, ama bu uzayı görsel olarak düşünmek mümkün değil, bilemeyiz dedi], 5 vektör ki her birinin 10 tane öğesi var, bunların kombinasyonunu alıyoruz, sonuç olarak, dikkat, <span class="math inline">\(\mathbb{R}^5\)</span>'te değiliz çünkü elimizde 10 öğeli vektörler var. Büyük ihtimalle bu kombinasyon bir düzlemde olacak, ama.. yani eğer vektörler o şekilde ise bir çizgi de ortaya çıkabilir. Anlatabiliyor muyum? Her şey o 5 vektörün ne olduğuna bağlı.</p>
<p>Aynı şekilde, bir önceki örnekte, eğer iki vektör bir çizgi üzerinde olsaydı, onların kolon uzayı o çizgi olurdu (ama örnekte alt uzay bir düzlem haline geldi).</p>
<p>Bu noktada duralım; bir sonraki derste <span class="math inline">\(Ax=b\)</span>'yi biraz önce belirttiğim dil ile nasıl görürüm, ona bakacağız. Bu dilde kolon uzayları, vektör uzayları var, bunlar <span class="math inline">\(Ax=b\)</span> ile nasıl bağlantılı. Başka ne tür uzaylar vardır? İki tanesini gördük, başka türleri de var.</p>
<p>Ekler</p>
<p>Eksi Bakışımlı (Skew Symmetric) Matrisler</p>
<p>Tanım</p>
<p>Bir matris <span class="math inline">\(A\)</span>'ya eksi bakışımlı denir sadece ve sadece <span class="math inline">\(A = -A^T\)</span> ise [1, sf. 59]. Öğe bazında bu <span class="math inline">\(a_{ij} = -a_{ji}\)</span> anlamına gelir ve bunun doğal bir sonucu olarak köşegen değerleri tamamen sıfır olmalıdır, çünkü sadece o zaman <span class="math inline">\(a_{ii} = -a_{ii}\)</span> olabilir. Devriği alınca köşegen aynı kalır, eksisi kendisi ile aynı olan tek şey sıfırdır.</p>
<p>Teori</p>
<p><span class="math inline">\(A\)</span> bir kare matris olsun. <span class="math inline">\(A + A^T\)</span> simetriktir.</p>
<p>İspat</p>
<p>Eğer ifade simetrik ise <span class="math inline">\(A + A^T\)</span>'nin devriği ona eşit olmalı. Bu devriği alalım,</p>
<p><span class="math display">\[
(A + A^T)^T = A^T = (A^T)^T
\]</span></p>
<p><span class="math display">\[
= A^T = A
\]</span></p>
<p><span class="math display">\[
= A + A^T
\]</span></p>
<p>Hakikaten eşit.</p>
<p>Teori</p>
<p><span class="math inline">\(A - A^T\)</span> işlemi bir eksi bakışımlı matrisi ortaya çıkartır.</p>
<p>İspat</p>
<p>Önce <span class="math inline">\(A - A^T\)</span>'nin devriğini alalım, sonra eksi işaretli halini elde edip etmediğimizi görelim,</p>
<p><span class="math display">\[
(A-A^T)^T = A^T - (A^T)^T
\]</span></p>
<p><span class="math display">\[
= A^T - A
\]</span></p>
<p><span class="math display">\[
= -A + A^T
\]</span></p>
<p><span class="math display">\[
= - (A-A^T)
\]</span></p>
<p>Teori</p>
<p>Her kare matris bir simetrik ve bir eksi bakışımlı matrisın toplamı olarak ayrıştırılabilir / temsil edilebilir, ve bu ayrıştırma özgündür (mümkün sadece bir tane vardır).</p>
<p>Ispat</p>
<p>Cebirsel olarak</p>
<p><span class="math display">\[
A = \frac{1}{2} (A + A^T) + \frac{1}{2} (A - A^T)
\]</span></p>
<p>ifadesi doğal olarak doğrudur, kontrol etmek için sağda iki <span class="math inline">\(A^T\)</span>'nin iptal olduğunu, iki <span class="math inline">\(1/2 A\)</span> toplanınca <span class="math inline">\(A\)</span> olduğunu görebiliriz. Ayrıca önceki teorilere göre eşitliğin sağında birinci terimin simetrik, ikinci terimin eksi bakışımlı olacağını biliyoruz. Yani bu ayrıştırma doğru. Ayrıca ama şimdiden söyleyelim, üstteki ayrıştırma <span class="math inline">\(A\)</span>'yi simetrik/eksi bakışımlı bazında ayrıştırmanın tek yoludur.</p>
<p>Devam edelim, diyelim ki <span class="math inline">\(A\)</span>'yı ayrıştırmanın başka bir yolu daha var, ilk yolda birinci terim <span class="math inline">\(P\)</span> ikinci <span class="math inline">\(Q\)</span> ise bu alternatif yolda <span class="math inline">\(R\)</span> ve <span class="math inline">\(S\)</span>. Yani</p>
<p><span class="math display">\[
A = R + S
\]</span></p>
<p>de doğru olacak. Her iki tarafın devriğini alalım, bakalım nereye götürecek bu bizi,</p>
<p><span class="math display">\[
A^T = R^T + S^T
\]</span></p>
<p><span class="math inline">\(R\)</span> simetrik <span class="math inline">\(S\)</span> ekşi bakışımlı farz ettik, o zaman</p>
<p><span class="math display">\[
A^T = R^T + S^T = R - S
\]</span></p>
<p>Değil mi? <span class="math inline">\(R\)</span>'nin devriği kendisi ile aynı olmalı, <span class="math inline">\(S\)</span>'nin devriği ise kendisini eksi hali.</p>
<p>Bu <span class="math inline">\(A^T\)</span> ve <span class="math inline">\(A\)</span> değerlerini <span class="math inline">\(P\)</span> içinde kullanalım,</p>
<p><span class="math display">\[
P = \frac{1}{2} (A + A^T) = \frac{1}{2} (R + S) + \frac{1}{2} (R - S)
\]</span></p>
<p><span class="math display">\[
P = R
\]</span></p>
<p>Demek ki <span class="math inline">\(P\)</span> ve <span class="math inline">\(R\)</span> eşitmiş.</p>
<p><span class="math inline">\(Q\)</span> için</p>
<p><span class="math display">\[
Q = \frac{1}{2} (A-A^T) = \frac{1}{2} (R+S) - (R-S) 
\]</span></p>
<p><span class="math display">\[
Q = S
\]</span></p>
<p><span class="math inline">\(Q\)</span> ile <span class="math inline">\(S\)</span> de eşitmiş. O zaman bir kare <span class="math inline">\(A\)</span> matrisini ayrıştırmanın tek bir yolu var, bu ayrıştırma özgün.</p>
<p>Çapraz Çarpım ve Eksi Bakışımlı Matrisler</p>
<p>Çapraz çarpım [3]'den bildiğimiz gibi iki vektörün tanımladığı düzleme dik bir üçüncü vektör verir, ve üç boyutta hesaplaması alttaki gibidir,</p>
<p><span class="math display">\[ 
u \times v = 
\left[\begin{array}{c}
u_2v_3 - u_3v_2 \\
u_3v_1 - u_1v_3 \\
u_1v_2 - u_2v_1 
\end{array}\right]
\]</span></p>
<p>Fakat üstteki çarpıma başka bir yoldan da erisebiliriz, bu çarpımı eksi bakışımlı bir matris üzerinden noktasal çarpıma çevirmek mümkündür. Bu dönüştürme, mesela <span class="math inline">\(u = [u_1, u_2, u_3]\)</span> için</p>
<p><span class="math display">\[
\tilde u =
\left[\begin{array}{ccc}
0 &amp; -u_3 &amp; a_2 \\
u_3 &amp; 0 &amp; -u_1 \\
-u_2 &amp; u_1 &amp; 0
\end{array}\right]
\]</span></p>
<p>Böylece <span class="math inline">\(u \times v\)</span> yerine <span class="math inline">\(\tilde u v\)</span> ifadesi yeterli oluyor.</p>
<p>Bir örnek üzerinde görelim, bir vektörden üstteki eksi bakışımlı versiyonu oluşturmak için <code>skew</code> diye bir kod yazalım,</p>
<div class="sourceCode"><pre class="sourceCode python"><code class="sourceCode python"><span class="im">import</span> numpy.linalg <span class="im">as</span> lin
  
<span class="kw">def</span> skew(a):
   <span class="cf">return</span> np.array([[<span class="dv">0</span>,<span class="op">-</span>a[<span class="dv">2</span>],a[<span class="dv">1</span>]],[a[<span class="dv">2</span>],<span class="dv">0</span>,<span class="op">-</span>a[<span class="dv">0</span>]],[<span class="op">-</span>a[<span class="dv">1</span>],a[<span class="dv">0</span>],<span class="dv">0</span>]])

u <span class="op">=</span> np.array([<span class="dv">1</span>,<span class="dv">2</span>,<span class="dv">3</span>])
v <span class="op">=</span> np.array([<span class="dv">3</span>,<span class="dv">4</span>,<span class="dv">5</span>])

<span class="bu">print</span> (skew(u))
<span class="bu">print</span> (<span class="st">&#39;</span><span class="ch">\n</span><span class="st">&#39;</span>)
<span class="bu">print</span> (<span class="st">&#39;carpim 1&#39;</span>, np.cross(u,v))
<span class="bu">print</span> (<span class="st">&#39;carpim 2&#39;</span>, np.dot(skew(u), v))</code></pre></div>
<pre><code>[[ 0 -3  2]
 [ 3  0 -1]
 [-2  1  0]]


carpim 1 [-2  4 -2]
carpim 2 [-2  4 -2]</code></pre>
<p>İki çarpım aynı.</p>
<p>Kaynaklar</p>
<p>[1] Hecker, <em>Elementary Linear Algebra</em></p>
<p>[2] Quora, <em>Show that every square matrix can be expressed as the sum of hermitian and skew hermitian?</em> <a href="https://www.quora.com/Show-that-every-square-matrix-can-be-expressed-as-the-sum-of-hermitian-and-skew-hermitian" class="uri">https://www.quora.com/Show-that-every-square-matrix-can-be-expressed-as-the-sum-of-hermitian-and-skew-hermitian</a></p>
<p>[3] Bayramlı, <em>Cok Boyutlu Calculus</em></p>
<p>
  <a href="..">Yukarı</a>
</p>
</body>
</html>
