<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
<meta name="viewport" content="width=device-width, initial-scale=1.0"/>
  <title></title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="ders-4">Ders 4</h1>
<p>Bu derste yapacaklarımız şunlar; bir <span class="math inline">\(AB\)</span> çarpımının tersini (inverse) nasıl alırım? Biliyoruz ki</p>
<p><span class="math display">\[ AA ^{-1}  = I = A ^{-1} A \]</span></p>
<p>Soru şu ki</p>
<p><span class="math display">\[ AB... = I \]</span></p>
<p>noktalı kısma ne gelirse sonuç birim (identity) matris olur? Sonra bu bilgiyi bir başka çarpım üzerinde kullanacağız, bu çarpım eliminasyon matrislerini bir sıra çarpım olarak görecek, ve bu şekilde Gaussian eliminasyon işlemine değişik bir bakış getirmiş olacağız.</p>
<p><span class="math inline">\(AB\)</span>'den birim matrise nasıl erişirim?</p>
<p><span class="math display">\[ ABB ^{-1} A ^{-1} = I \]</span></p>
<p>Ya da</p>
<p><span class="math display">\[ B ^{-1}A ^{-1} AB  = I\]</span></p>
<p>Şimdi tersini alma işleminin devriğini alma ile nasıl işleyeceğine bakalım. Diyelim ki</p>
<p><span class="math display">\[ AA ^{-1} = I \]</span></p>
<p>Bunun tersini alırsam ne olur ?</p>
<p><span class="math display">\[ (A ^{-1})^T A^T = I \]</span></p>
<p>Devrik alınca sıralama değişiyor bildiğimiz gibi, ve birim matrisin devriği yine kendisi.</p>
<p>Fakat üstteki ifade bir şeyi daha söylüyor: <span class="math inline">\(A^T\)</span>'yi ne çarparsa sonuç <span class="math inline">\(I\)</span> gelir? Cevap <span class="math inline">\(A^T\)</span>'nin tersi! Yani <span class="math inline">\((A ^{-1})^T\)</span> ve <span class="math inline">\((A^T) ^{-1}\)</span> ifadelerinin aynı şey olduğunu söylemiş oluyoruz. Bu nasıl kullanılabilir? Eğer <span class="math inline">\(A^T\)</span>'nin tersini hesaplamamız gerekiyorsa, ve <span class="math inline">\(A\)</span>'nin tersini bir şekilde biliyorsam, onun devriğini almam yeterli. Diğer bir deyişle, tersini alma ve devriğini alma işlemleri herhangi bir sırada yapılabilir.</p>
<p>Eliminasyona gelelim.</p>
<p>Onlar bir matrisi anlamanın doğru yoludur denebilir. <span class="math inline">\(A = LU\)</span> faktorizasyonu bir matrisi en temel parçalarına ayırır. Diyelim ki <span class="math inline">\(A\)</span>'dan başlıyorum, hiç satır değiş tokuşu yapmadan sadece eliminasyon yaparak ilerliyorum, ve <span class="math inline">\(U\)</span>'ya erişiyorum, pivotlarımın hiçbir sıfır değil. Bu iki matris arasındaki bağlantı nedir? <span class="math inline">\(A\)</span> ile <span class="math inline">\(U\)</span> nasıl alakalı? Şimdi göreceğimiz üzere aradaki bağlantı <span class="math inline">\(L\)</span>.</p>
<p>Ornek</p>
<p><span class="math display">\[ \stackrel{A}{
\left[\begin{array}{rr}
2 &amp; 1 \\ 8 &amp; 7
\end{array}\right]
}
 \]</span></p>
<p><span class="math inline">\(U\)</span>'ya yani bir üst üçgenel matrise (upper triangular matrix) erişmek istiyorum, 1. satırın 4 katını 2. satırdan çıkartırım. Bu işleme 2'den 1 çıktığını sembolize etmek için <span class="math inline">\(E_{21}\)</span> adını verelim,</p>
<p><span class="math display">\[ 
\stackrel{E_{21}}{
\left[\begin{array}{rr}
1 &amp; 0 \\ -4 &amp; 1
\end{array}\right]
}
\stackrel{A}{
\left[\begin{array}{rr}
2 &amp; 1 \\ 8 &amp; 7
\end{array}\right]
}
=
\stackrel{U}{
\left[\begin{array}{rr}
2 &amp; 1 \\ 0 &amp; 3
\end{array}\right]
}
 \]</span></p>
<p>O zaman şunu yazarsak,</p>
<p><span class="math display">\[ 
\stackrel{A}{
\left[\begin{array}{rr}
2 &amp; 1 \\ 8 &amp; 7
\end{array}\right]
}
=
\stackrel{L}{
\left[\begin{array}{rr}
 &amp;  \\  &amp; 
\end{array}\right]
}
\stackrel{U}{
\left[\begin{array}{rr}
2 &amp; 1 \\ 0 &amp; 3
\end{array}\right]
}
 \]</span></p>
<p><span class="math inline">\(L\)</span> diyen yere ne gelmeli? Basit, <span class="math inline">\(E_{21}\)</span>'nin tersi gelmeli. <span class="math inline">\(E_{21}A = U\)</span>'yu $A=LU $ yapmak için her iki tarafı soldan <span class="math inline">\(E_{21}\)</span>'nin tersi ile çarparım, eşitliğin solunda <span class="math inline">\(E_{21}\)</span> yokolur, sağına tersi gelir, yani bana <span class="math inline">\(E_{21}\)</span>'nin tersi gerekli.</p>
<p>Hatırlarsak, eliminasyon matrislerinin tersini almak kolaydır,</p>
<p><span class="math display">\[ 
\stackrel{A}{
\left[\begin{array}{rr}
2 &amp; 1 \\ 8 &amp; 7
\end{array}\right]
}
=
\stackrel{L}{
\left[\begin{array}{rr}
1 &amp; 0 \\ 4 &amp; 1
\end{array}\right]
}
\stackrel{U}{
\left[\begin{array}{rr}
2 &amp; 1 \\ 0 &amp; 3
\end{array}\right]
}
 \]</span></p>
<p><span class="math inline">\(L\)</span> alt üçgensel (<em>l</em>ower triangular) demek, <span class="math inline">\(U\)</span>'nun köşegeninde pivotlar var, sol alt kısmında sıfırlar var. Eşitliğin sağındaki <span class="math inline">\(L\)</span> içinden pivotları çıkartmak mümkün, mesela 2'yı ve 3'u çekip çıkartırsak,</p>
<p><span class="math display">\[ 
= \left[\begin{array}{rr}
1 &amp; 0 \\ 4 &amp; 1
\end{array}\right]
\left[\begin{array}{rr}
2 &amp; 0 \\ 0 &amp; 3
\end{array}\right]
\left[\begin{array}{rr}
1 &amp; 1/2 \\ 0 &amp; 1
\end{array}\right]
 \]</span></p>
<p>Bu sonuca <span class="math inline">\(LDU\)</span> denebilir, Matlab her iki sonucu da üretebilmektedir.</p>
<p>Eğer 3 boyutta olsaydık ne yapardık? Önce <span class="math inline">\(E_{21}\)</span>, sonra <span class="math inline">\(E_{31}\)</span>, vs. Hepsi bir arada</p>
<p><span class="math display">\[ E_{32}E_{31}E_{21} A = U\]</span></p>
<p>Diyelim ki tüm bu eliminasyon <span class="math inline">\(E\)</span> matrislerini eşitliğin sağında istiyorum. Yani</p>
<p><span class="math display">\[ A = ....U \]</span></p>
<p>noktalara ne gelecek?</p>
<p><span class="math display">\[ A = E_{21} ^{-1}  E_{31} ^{-1}  E_{32} ^{-1}  U\]</span></p>
<p>ve bu terslerin tamamına <span class="math inline">\(L\)</span> diyebiliriz. İlginç bir şey, terslerin çarpımı ile çalışmak, eliminasyon matrislerinin çarpımıyla çalışmaktan daha kolay. Niye?</p>
<p>Örnek</p>
<p><span class="math display">\[ 
\stackrel{E_{32}}{
\left[\begin{array}{rrr}
1 &amp; 0 &amp; 0 \\
0 &amp; 1 &amp; 0 \\
0 &amp; -5 &amp; 1
\end{array}\right] }
\stackrel{{E_{21}}}{
\left[\begin{array}{rrr}
1 &amp; 0 &amp; 0 \\
-2 &amp; 1 &amp; 0 \\
0 &amp; 0 &amp; 1
\end{array}\right]}
 \]</span></p>
<p>Bu çarpımı yaptığımızda sonucun ilk kısmını hemen görüyoruz, üstte sıfırlar, köşegende 1'ler var.</p>
<p><span class="math display">\[ = 
\left[\begin{array}{rrr}
1 &amp; 0 &amp; 0 \\
 &amp; 1 &amp; 0 \\
 &amp;  &amp; 1
\end{array}\right]
 \]</span></p>
<p>Geri kalanlar?</p>
<p><span class="math display">\[ = 
\left[\begin{array}{rrr}
1 &amp; 0 &amp; 0 \\
-2 &amp; 1 &amp; 0 \\
10 &amp; -5 &amp; 1
\end{array}\right]
 \]</span></p>
<p>Fakat üstteki şu 10 rakamı beni rahatsız ediyor.</p>
<p>Önce <span class="math inline">\(E_{21}\)</span>'in tersiyle başlayalım, tersi matrisin aynısı, sadece eksiler artı oluyor, sonra <span class="math inline">\(E_{32}\)</span>'nin tersi</p>
<p><span class="math display">\[ 
\left[\begin{array}{rrr}
1 &amp; 0 &amp; 0 \\
-2 &amp; 1 &amp; 0 \\
0 &amp; 0 &amp; 1
\end{array}\right]
\left[\begin{array}{rrr}
1 &amp; 0 &amp; 0 \\
0 &amp; 1 &amp; 0 \\
0 &amp; -5 &amp; 1
\end{array}\right]
=
\left[\begin{array}{rrr}
1 &amp; 0 &amp; 0 \\
2 &amp; 1 &amp; 0 \\
0 &amp; 5 &amp; 1
\end{array}\right] = L
 \]</span></p>
<p>İşte bu sağdaki matris aradığımız <span class="math inline">\(L\)</span>.</p>
<p><span class="math display">\[ EA = U \]</span></p>
<p><span class="math display">\[ A = LU \]</span></p>
<p>Bakıyoruz ki <span class="math inline">\(L\)</span> matrisinde 10 gibi bir sayı yok. Bunun sebebi <span class="math inline">\(L\)</span>'i oluşturan çarpımların &quot;doğru matrisler'' olması. Hiçbir satır değişimi yok, o zaman çarpanlar direk <span class="math inline">\(L\)</span>'e dahil oluyorlar.</p>
<p>Şimdi şu soruyu soralım? Eliminasyon ne kadar pahalı bir işlemdir? İlk önce sol kısmı sıfırlamak gerekir, pivot en üst sol köşedir, vs.</p>
<div class="figure">
<img src="01.png" />

</div>
<p>Eğer <span class="math inline">\(n=100\)</span> ve <span class="math inline">\(n \times n\)</span> bir sistemimiz olsa, kaç tane operasyon yapmamız gerekir? Bu işlem bir <span class="math inline">\(n \times n\)</span> matrisin bir diğer <span class="math inline">\(n \times n\)</span> matris ile çarpılmasını gerektirdiği için <span class="math inline">\(100^2\)</span> işlem lazım. Sonra geri kalan bölgede benzer işlemi yaparım (altta hoca yuvarlak ile işaretledi)</p>
<div class="figure">
<img src="02.png" />

</div>
<p>bu işlemler yaklaşık <span class="math inline">\(99^2\)</span> tanedir. Toplam</p>
<p><span class="math display">\[ n^2 + (n-1)^2 + ... + 1^2 \approx \frac{ 1}{3} n^3 \]</span></p>
<p>Üstteki sonucu kabaca şöyle doğrulamak mümkündür, mesela Calculus'ta <span class="math inline">\(x^2\)</span>'nin entegralini alıyor olsaydık, sonuç <span class="math inline">\(x^3/3\)</span> çıkardı. Üstte ise 1 ile n arasındaki sayıların karesini &quot;topluyoruz'' ve bu ayrıksal bir işlem, ama zaten Calculus'ta entegraller, ayrıksal toplam işleminin karşılığı değil midirler?</p>
<p>Bu <span class="math inline">\(A\)</span> üzerindeki işlemlerin yükü. Eliminasyon işlemleri yapılırken bir de <span class="math inline">\(A\)</span>'nin yanında tutulan ve aynı işlemlerin uygulandığı bir <span class="math inline">\(b\)</span> kolonu da var, ayrıca bu kolonu sonra geriye denklemlere sokuyoruz (backsubstitution). Onun getirdiği işlem yükü <span class="math inline">\(n^2\)</span>.</p>
<p>Bu tartıştığımız lineer bir denklem sistemini çözmek için kullanılan en temel algoritmadır. Çok önemli bir konu.</p>
<p>Eğer satır değişimi olsaydı, ne olurdu? Pivot pozisyonunda sıfır değeri varsa, satır değişimi yapmak şart.</p>
<p>Satır değişimi permutasyon olduğu zaman da devreye girer. Mesela <span class="math inline">\(3 \times 3\)</span> bağlamında düşünürsek, hiçbir değişim yapmayan permutasyon matrisi birim matristir, yani</p>
<p><span class="math display">\[ 
\left[\begin{array}{rrr}
1 &amp;&amp; \\
 &amp; 1 &amp; \\
 &amp;&amp; 1
\end{array}\right]
 \]</span></p>
<p>Eğer 1 ile 2'yi değiştirmek istesem? Bir tiyo: istediğim permutasyon, değiştirici matrisi elde etmek için, istediğim değişimi birim matrisi üzerinde gerçekleştiririm, ve bu matrisi hangi diğer matrisle çarparsam gerekli satır değişimi onun üzerinde gerçekleşir.</p>
<p><span class="math display">\[ P_{12} = 
\left[\begin{array}{rrr}
0 &amp; 1 &amp; 0\\
1 &amp; 0 &amp; 0 \\
0  &amp; 0 &amp; 1
\end{array}\right]
 \]</span></p>
<p><span class="math display">\[ P_{13} = 
\left[\begin{array}{rrr}
0 &amp; 0 &amp; 1\\
0 &amp; 1 &amp; 0 \\
1  &amp; 0 &amp; 0
\end{array}\right]
 \]</span></p>
<p><span class="math display">\[ P_{23} = 
\left[\begin{array}{rrr}
1 &amp; 0 &amp; 0\\
0 &amp; 0 &amp; 1 \\
0  &amp; 1 &amp; 0
\end{array}\right]
 \]</span></p>
<p>Diğer bazı matrisler,</p>
<p><span class="math display">\[  
\left[\begin{array}{rrr}
0 &amp; 1 &amp; 0\\
0 &amp; 0 &amp; 1 \\
1  &amp; 1 &amp; 0
\end{array}\right]
 \]</span></p>
<p><span class="math display">\[     
\left[\begin{array}{rrr}
0 &amp; 0 &amp; 1\\
1 &amp; 0 &amp; 0 \\
0  &amp; 1 &amp; 0
\end{array}\right]
 \]</span></p>
<p>Toplam 6 tane. Eğer bu matrislerin ikisini birbiriyle çarpsam ne olur? Sonuç yine üstteki liste içinde olmalıdır. Tersini alırsam, yine aynı şekilde. Mesela <span class="math inline">\(P_{12}\)</span>'nin tersi nedir? Hangi çarpım bu matrisi birim matrisi yapar sorusunu soralım, ama zaten bu matrisi birim matrisi üzerinde değişim ile elde etmemiş miydik? O zaman aynı değişimi bir daha yaparsak birim matrisi elde ederiz, yani <span class="math inline">\(P_{12}\)</span>'nin tersi kendisidir.</p>
<p>Permutasyon matrisleri hakkında bir gerçek daha, tersi işlemi devrik işlemi ile aynıdır, yani <span class="math inline">\(P^{-1} = P^{T}\)</span>.</p>
<p><span class="math inline">\(4 \times 4\)</span> için 24 tane permutasyon var, vs.</p>
</body>
</html>
