<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
<meta name="viewport" content="width=device-width, initial-scale=1.0"/>
  <title></title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="ders-11">Ders 11</h1>
<p>Bir önceki dersten devam edelim; <span class="math inline">\(M\)</span> adlı bir &quot;matris altuzayından'' bahsetmiştik, diyelim ki <span class="math inline">\(M\)</span> tüm <span class="math inline">\(3 \times 3\)</span> boyutlu matrislerin altuzayı. Bu matris için bir baz nedir? Alttaki matrisler bir altuzay oluşturabilirler,</p>
<p><span class="math display">\[ 
\left[\begin{array}{rrr}
1 &amp; 0 &amp; 0 \\ 0 &amp; 0 &amp; 0 \\ 0 &amp; 0 &amp; 0
\end{array}\right],
\left[\begin{array}{rrr}
0 &amp; 1 &amp; 0 \\ 0 &amp; 0 &amp; 0 \\ 0 &amp; 0 &amp; 0
\end{array}\right],
\left[\begin{array}{rrr}
0 &amp; 0 &amp; 1 \\ 0 &amp; 0 &amp; 0 \\ 0 &amp; 0 &amp; 0
\end{array}\right]
,..,
\left[\begin{array}{rrr}
0 &amp; 0 &amp; 0 \\ 0 &amp; 0 &amp; 0 \\ 0 &amp; 0 &amp; 1
\end{array}\right]
 \]</span></p>
<p>Bu matrislerin her biri değişik bir hücresinde 1 değeri taşıyor, diğerleri için sıfır değerine sahip. Bu matrisleri kombine ederek (farklı skalar ile çarparak tabii) istediğimiz <span class="math inline">\(3 \times 3\)</span> boyutlu matrisi yaratabiliriz. Üstte 9 tane matris olacak. Aslında düşünürsek üstteki matrisleri &quot;düzleştirseydim'' 9 boyutlu vektörler elde ederdim, ve bu vektörlerin temsil ettiği uzay da bir bakıma aynı olurdu, ama matrisler ile aynı tanımları yapabilmek te ilginç.</p>
<p>Peki üstteki matrisler içinde hangileri simetriktir? 3 tanesi; 1. matris, 9. matris (en sonda) bir de köşegen üzerinde (2,2 kordinatında) 1 değeri taşıyan bir matris [listede yok]. Simetrik matrislerin altuzayına <span class="math inline">\(S\)</span> diyelim, <span class="math inline">\(dim(S) = 6\)</span>, yani boyut 6, <span class="math inline">\(dim(M) = 9\)</span>. Üstüçgensel (uppertriangular) matrislerin altuzayına <span class="math inline">\(U\)</span> diyelim, <span class="math inline">\(dim(U) = 6\)</span>.</p>
<p><span class="math inline">\(S\)</span>'in bazını altta gösteriyoruz,</p>
<p><span class="math display">\[ 
\left[\begin{array}{rrr}
1 &amp; 0 &amp; 0 \\ 0 &amp; 0 &amp; 0 \\ 0 &amp; 0 &amp; 0
\end{array}\right],
\left[\begin{array}{rrr}
0 &amp; 0 &amp; 0 \\ 0 &amp; 1 &amp; 0 \\ 0 &amp; 0 &amp; 0
\end{array}\right],
\left[\begin{array}{rrr}
0 &amp; 0 &amp; 0 \\ 0 &amp; 0 &amp; 0 \\ 0 &amp; 0 &amp; 1
\end{array}\right],
 \]</span></p>
<p><span class="math display">\[ 
\left[\begin{array}{rrr}
0 &amp; 1 &amp; 0 \\ 1 &amp; 0 &amp; 0 \\ 0 &amp; 0 &amp; 0
\end{array}\right],
\left[\begin{array}{rrr}
0 &amp; 0 &amp; 1 \\ 0 &amp; 0 &amp; 0 \\ 1 &amp; 0 &amp; 0
\end{array}\right],
\left[\begin{array}{rrr}
0 &amp; 0 &amp; 0 \\ 0 &amp; 0 &amp; 1 \\ 0 &amp; 1 &amp; 0
\end{array}\right]
\]</span></p>
<p>Peki <span class="math inline">\(S \cap U\)</span>'nun, yani hem simetrik hem üstüçgensel olan altuzayın boyutu nedir? <span class="math inline">\(dim(S \cap U)=3\)</span>.</p>
<p>Bir soru daha, <span class="math inline">\(S \cup U\)</span> uzayı bir altuzay oluşturur mu? Bunlar ya <span class="math inline">\(S\)</span> ya da <span class="math inline">\(U\)</span> içinde olan matrisler (ya da her ikisinde birden). Cevap hayır, çünkü <span class="math inline">\(S\)</span> ve <span class="math inline">\(U\)</span> çok farklı altuzaylar, onların içindeki ögeleri yanyana getirmek bir altuzay oluşturmaz, <span class="math inline">\(U\)</span>'in öğeleri bir yöne, <span class="math inline">\(S\)</span>'inkiler başka bir yöne gidiyor olabilirler.</p>
<p>Bu yüzden <span class="math inline">\(S,U\)</span>'yu birleştirmek için başka bir operasyon kullanmak lazım, bu operasyonu <span class="math inline">\(S + U\)</span> olarak gösterelim, bu &quot;toplama'' operasyonu <span class="math inline">\(S\)</span> ve <span class="math inline">\(U\)</span> içindeki öğelerin kombinasyonlarını almak için. Yani <span class="math inline">\(S\)</span> içindeki bir öğeyi <span class="math inline">\(U\)</span> içindekiyle topluyorum, ve bunu tüm kombinasyonlar için yapıyorum.</p>
<p>Bunu yapınca ne elde ederim? Bazı simetrik matrisleri aldım, her birini üstüçgensel bazı diğer matrisler ile topladım, bu sonuçlar bir altuzay olurlar. Bu altuzay ile tüm <span class="math inline">\(3 \times 3\)</span> matrisleri elde edebilirim. Boyutu düşünelim, <span class="math inline">\(dim(S+U)=9\)</span>, çünkü tüm <span class="math inline">\(3 \times 3\)</span> matrisleri elde edebiliyorum. Hatırlarsak <span class="math inline">\(dim(S)=6,dim(U)=6\)</span> idi. Belki bir formül ortaya çıkartabilirim,</p>
<p><span class="math display">\[ dim(S) + dim(U) = dim(U+S) + dim(U \cap U) \]</span></p>
<p><span class="math display">\[ 6 + 6 = 3 + 9 \Rightarrow 12 = 12 \]</span></p>
<p>Pür vektörlerle alakası olmayan bir altuzay örneği daha göstermek istiyorum. Bu örnek, diferansiyel denklemlerden gelecek. Diyelim elimizde</p>
<p><span class="math display">\[ \frac{d^2y}{dx^2} + y = 0 \]</span></p>
<p>gibi bir denklem var. Bu denklemin çözümlerine bakalım.</p>
<p><span class="math display">\[ y = \cos x,\ \sin x,\ e^{ix} \]</span></p>
<p>Bir diferansiyel denklemin sıfır uzayına bakıyorum şimdi, öyle değil mi? Yani üstteki denklemin çözüm uzayına... ve amacım bu çözüm uzayını tarif etmek. Tüm çözümler nedir? Aslında <span class="math inline">\(e^{ix}\)</span>'e ihtiyacım yok [hoca onu siliyor] çünkü onu diğer iki çözümün kombinasyonu olarak elde edebilirim. Not: <span class="math inline">\(e^{ix} = \cos x + i \sin x\)</span> olduğunu biliyoruz, bakınız [1] yazısı.</p>
<p>Tüm çözümleri kombinasyonlar olarak tarif edebilirim,</p>
<p><span class="math display">\[ y = c_1 \cos x + c_2 \sin x \]</span></p>
<p>Bu bir vektör uzayı. Boyutları nedir? Bazı nedir?</p>
<p>Baz nedir diye sorarken neyi istediğimi hatırlayalım; öyle iki eleman arıyorum ki diğer tüm elemanları onların kombinasyonu olarak gösterebileyim. O zaman baz zaten bulundu, <span class="math inline">\(y = \cos x, \sin x\)</span>. Bu iki çözüm beraber bazı oluşturur. Çözüm uzayının boyutu 2, çünkü vektör içinde iki öğe, <span class="math inline">\(\cos x,\sin x\)</span> var.</p>
<p>Bu örneğin amacı vektör olmayan bir örnek göstermekti, <span class="math inline">\(\cos x,\sin x\)</span> vektör değil, onlar bir fonksiyon. Ama onlara vektör diyebiliriz, çünkü onları toplayabiliriz, onları sabitle çarpabiliriz, onların lineer kombinasyonlarını alabiliriz, bundan başkasına ihtiyacımız yok. Zaten bu sebepten dolayı lineer cebir, baz, boyutlar, vs. matematikte çok daha geniş bir rol oynar, tek etkilediği <span class="math inline">\(m \times n\)</span> boyutlu matrisler değildir.</p>
<p>Kertesi 1 Olan Matrisler</p>
<p>Matrislere geri dönersek, tabii ki matrislerin hakkındaki en anahtar ölçüt kerte ölçüsüdür. Kerte hakkında neler biliyoruz? <span class="math inline">\(m\)</span>'den ya da <span class="math inline">\(n\)</span>'den daha büyük olmadığını biliyoruz.</p>
<p>Kertesi 1 olan matrislerle ilgilenmemin sebebi onların basit matrisler olacağını düşünmem. Öyle değil mi? Kertesi 1 olan bir matris çok değişik yönlere gidemez. Bir satır yazayım,</p>
<p><span class="math display">\[ 
A = \left[\begin{array}{ccc}
1 &amp; 4 &amp; 5 \\ 
\ldots &amp; \ldots &amp; \ldots
\end{array}\right]
\]</span></p>
<p>Matrisin tek kerteli olması için 2. satıra ne yazmalı? 1. satırın katını alarak bir 2. satır yaratabilirim (böylece bağımlı bir satır yaratmış olurum),</p>
<p><span class="math display">\[ 
A = \left[\begin{array}{ccc}
1 &amp; 4 &amp; 5 \\
2 &amp; 8 &amp; 10
\end{array}\right]
 \]</span></p>
<p>Bu matrisin satır uzayı için bir baz ne olabilir? 1. satır mesela. Kolon uzayı için baz? Ondan önce, kolon uzayının boyutu nedir? Tabii ki bir, çünkü hem kolon hem satır uzayının boyutu matris kertesidir ve kerte 1'dir, yani <span class="math inline">\(dim(C(A)) = \textrm{ kerte } = dim(C(A^T)) = 1\)</span>. Ayrıca matriste görülüyor, satırlar bağımlı olduğu için kolonlar bağımlı, mesela 2. kolon 1. kolonun bir katı, aynı şekilde 3. kolon 1. kolonun katı.</p>
<p><span class="math inline">\(A\)</span>'yi şöyle de yazabiliriz,</p>
<p><span class="math display">\[ 
A = \left[\begin{array}{c}
1 \\
2
\end{array}\right]
\left[\begin{array}{ccc}
1 &amp; 4 &amp; 5
\end{array}\right]
 \]</span></p>
<p>Aslında tüm kerte 1 matrislerini üstteki formda yazabiliriz, yani bir kolon çarpı bir vektör formunda, yani <span class="math inline">\(A = u v^T\)</span> şeklinde. Şimdilik bu matrisler hakkında bu kadar; daha ileride onların determinant'larını göreceğiz, oldukça basit, özdeğerlerini göreceğiz, bu ilginç olacak. Kerte 1 matrislerini diğer tür matrisleri inşa etmek için bir temel taşı olarak görebiliriz aslında. Hatta, belki de şimdi ne söyleyeceğimi tahmin ediyorsunuz, herhangi bir matrisi alayım, mesela <span class="math inline">\(5 \times 17\)</span> boyutunda ve kertesi 4 olan bir matris, bu matrisi birkaç kerte 1 matrisini kombinasyonu olarak temsil edebilmem mümkün olmalı, ki bu hakikaten böyle. Birkaç dedim, kaç tane? Dört tane.</p>
<p>Önceki sorudan bir başka örneğe atlayayım şimdi.. Kertesi 4 olan matristen bahsettik, kertesi 4 olan tüm <span class="math inline">\(5 \times 17\)</span> boyutlu matrisleri düşünelim şimdi, bu matrisler bir altuzay oluşturur mu? Yani tüm <span class="math inline">\(5 \times 17\)</span> matrisler var, bir de onun alt kümesi kertesi 4 olanlar.. Konudan konuya atlıyorum ama sınav için bu bir tekrar üzerinden geçme gibi de görülebilir.</p>
<p>Kritik soru şu: eğer iki kerte 4 matrisini birbiri ile toplarsak bir başka kerte 4 matrisi elde edebilir miyim (ki aynı altuzay içinde kalmış olayım)?</p>
<p>Çoğunlukla bu soruya cevap hayır. Matris toplamının kertesi 5'te olabilir, daha az da.. Bir kurala göre <span class="math inline">\(rank(A) \le rank(A) + rank(B)\)</span>. Ayrıca üstteki <span class="math inline">\(5 \times 17\)</span> boyutlarından yola çıkarak biliyorum ki kerte 5'i de geçemez. Fakat kesin bildiklerim sadece bunlar, toplamın kertesinden emin olamayız.</p>
<p>Peki soruyu biraz değiştirelim, yine aynı boyutta tüm matrisler, ama bu sefer onun alt kümesi kerte 1 matrisler, bunlar bir vektör uzayı oluşturur mu? Cevap yine hayır, çünkü, biraz önce üstte söylediğimiz üzere kerte 1 matrisler diğer matrisler için bir temel taşı, onları toplaya toplaya daha yüksek kerteli matrisler oluşturabiliyoruz, ve bu bilgiden hareketle iki kerte 1 matrisi toplayınca yine kerte 1 uzayı içinde kalacağımızı garanti edemeyiz. Yani üstteki küme bir altuzay değildir.</p>
<p>Bir altuzay sorusu daha sorayım, ki bu soru biraz daha gerçekçi olacak. <span class="math inline">\(\mathbb{R}^4\)</span>'teki bir vektör suna benzer,</p>
<p><span class="math display">\[ 
v = \left[\begin{array}{c}
v_1 \\ v_2 \\ v_3 \\ v_4
\end{array}\right]
 \]</span></p>
<p>Şimdi <span class="math inline">\(\mathbb{R}^4\)</span>'te tüm öğeleri toplanınca sonucu sıfır olan tüm <span class="math inline">\(v\)</span>'leri oluşturduğu bir uzay <span class="math inline">\(S\)</span>'i, yani düşünelim, <span class="math inline">\(v_1 + v_2 + v_3 +  v_4 = 0\)</span>. <span class="math inline">\(S\)</span> bir altuzay midir? Evet. <span class="math inline">\(S\)</span> içindeki bir <span class="math inline">\(v\)</span>'yi bir sabitle çarpınca sonuç vektörün öğelerinin toplamı yine sıfırdır. Bu uzaydan iki vektörü toplayınca sonuç vektörün öğelerinin toplamı yine sıfırdır.</p>
<p><span class="math inline">\(S\)</span>'in boyutu nedir? Onun için bir baz nedir? Boyut 3. Peki <span class="math inline">\(S\)</span>, acaba <span class="math inline">\(Ax=0\)</span> formuyla nasıl alakalı? Çünkü toplanınca sıfır elde edilen bir şey, bir şeyin sıfır uzayı demektir. Neyin? Üstteki toplamı</p>
<p><span class="math display">\[ 
Av = 0
\]</span></p>
<p>olarak yazabiliriz, ve <span class="math inline">\(A\)</span>'nin içeriği</p>
<p><span class="math display">\[ A = \left[\begin{array}{rrrr}1 &amp; 1 &amp; 1 &amp; 1\end{array}\right] \]</span></p>
<p>olur. Yani <span class="math inline">\(S\)</span>'ten bahsederken aslında üstteki <span class="math inline">\(A\)</span>'nin sıfır uzayından bahsediyorum. <span class="math inline">\(A\)</span>'nin kertesi 1. Sıfır uzayının boyutları hatırlarsak <span class="math inline">\(dim(N(A)) = n-r\)</span> ki <span class="math inline">\(r\)</span> kerte, o zaman <span class="math inline">\(dim(N(A)) = 4-1 = 3\)</span>. Biraz önceki <span class="math inline">\(S\)</span>'in boyutu olan 3 sayısı buradan geliyor işte.</p>
<p><span class="math inline">\(N(A)\)</span> için baz nedir? Özel çözümü bulmak lazım, onun için serbest değişkenleri bulmak lazım. Mesela çözüm sırasında <span class="math inline">\(A\)</span>'nin ilk hücresi pivot olacak, geri kalanları serbest değişken, bu bize 3 tane vektör, 3 tane özel çözüm verir, serbest değişkenler için sırasıyla 1 veriyoruz,</p>
<p><span class="math display">\[ 
\left[\begin{array}{c}
\ldots \\ 1 \\ 0 \\ 0
\end{array}\right], 
\left[\begin{array}{r}
\ldots  \\ 0 \\ 1 \\ 0
\end{array}\right], 
\left[\begin{array}{r}
\ldots  \\ 0 \\ 0 \\ 1
\end{array}\right]
 \]</span></p>
<p>Noktalı yerlere tabii ki -1 gelecek ki tüm hücrelerin toplamı sıfır olsun, o zaman</p>
<p><span class="math display">\[ 
\left[\begin{array}{r}
-1 \\ 1 \\ 0 \\ 0
\end{array}\right], 
\left[\begin{array}{r}
-1  \\ 0 \\ 1 \\ 0
\end{array}\right], 
\left[\begin{array}{r}
-1  \\ 0 \\ 0 \\ 1
\end{array}\right]
 \]</span></p>
<p>Bu baz tabii ki tek baz değil ama özel 3 vektör.</p>
<p><span class="math inline">\(A\)</span>'nin kolon uzayını düşünelim, hangi uzayda? <span class="math inline">\(\mathbb{R}^1\)</span> içinde, çünkü matrisin satır boyutu 1. Hatta <span class="math inline">\(A\)</span>'nin kolon uzayı <span class="math inline">\(\mathbb{R}^1\)</span>'in kendisi çünkü tek bir öğe var, 1 sayısı, ve bu 1 sayısının pek çok katları bu uzay içinde, ve bu katlar bize <span class="math inline">\(\mathbb{R}^1\)</span>'in tamamını verir.</p>
<p>Bir uzay daha kaldı, <span class="math inline">\(N(A^T)\)</span>. Aslında <span class="math inline">\(N(A^T)=\{0\}\)</span>, çünkü <span class="math inline">\(A^T\)</span>'nin kolonlarını &quot;kombine'' edecek ve sıfır sonucunu verecek tek şey sıfırdır. Boyut? <span class="math inline">\(dim(N(A))=3,dim(C(A))=1\)</span>, yani <span class="math inline">\(3+1=4\)</span>, ki bu <span class="math inline">\(m\)</span>. Peki biraz önce bulduğumuz <span class="math inline">\(\{0\}\)</span>'in boyutu nedir? Bu da bir altuzaydır aslında, ve boyutu sıfırdır, ve <span class="math inline">\(1+0=1\)</span>, bu da <span class="math inline">\(n\)</span>, çünkü <span class="math inline">\(dim(N(A^T))=1,dim(C(A^T))=0\)</span></p>
<p>Küçük Dünya Çizitleri (Small-World Graphs)</p>
<p>Dersin son 5 dakikasında küçük dünya çizitlerinden bahsetmek istiyorum, ki bu konu daha sonraki derste genişletilecek. İlgilendiğim çizit tipini tarif edeyim; tabii ondan önce, çizit nedir?</p>
<p>Çizit</p>
<p>Bu konu meela Calculus'tan farklı bir alan, bir sinüs eğrisinden bahsetmiyoruz. Bir çizit düğümler (node) ve onları birleştiren kenarlardan (edge) ve müteşekkildir. Mesela elimde 5 düğüm olabilir, ve onları birleştiren 6 kenar, örnek,</p>
<div class="figure">
<img src="11_1.png" />

</div>
<p>Bu çiziti <span class="math inline">\(5 \times 6\)</span> boyutundaki bir matris ile tarif edebilirim.</p>
<p>Bir başka örnek, diyelim ki şu anda bu odada olan herkes bir düğüm. Eğer bu odadaki iki kişi birbiri ile arkadaş ise aralarında bir kenar var diyelim. Bu sınıf için böyle bir çizit var. Bir diğer çizit ülkenin tamamındaki insanlar için olabilir, yani 260 milyon düğüm var, ve arkadaşlığı temsil eden kenarlar. Bu çizite bakıp sorulabilecek ilginç bir soru şu, herhangi bir düğümden herhangi bir diğer düğüme zıplamak kaç adımda yapılabilir? Mesela birbirinden en uzak iki insan arasındaki adım kaç olabilir? Yani.. bir örnek vereyim şimdi, mesela benim ile [o zamanın ABD başkanı] Bill Clinton arasındaki uzaklık 2. Bir üniversite arkadaşım Clinton'u tanıyor, böylece mesafemiz 2. Ben şahsen kendisini tanımıyorum, o yüzden uzaklığım 1 değil, ama ortak bir arkadaşımız var.</p>
<p>Peki [sınıfa soruyor] sizin Clinton'a uzaklığınız ne? [Cevap 3 diye geliyor]. Evet tabii, en fazla üç, çünkü siz şimdi beni tanıyorsunuz, sizin Clinton'a olan uzaklığınızı düşürmekle övünebilirim belki [sınıf gülüyor]. Peki Monica Lewinsky'ye olan uzaklığınız ne [daha fazla gülüşme], 4'ten daha ufak bir sayı verenin başı dertte :)</p>
<p>Şaka bir yana, tüm koca çiziti düşünürsek, insanların arasındaki en fazla uzaklık ne olabilir? Kabaca bu uzaklığın 6 olduğu biliniyor. 6 Derece Uzaklık (Six Degrees of Seperation) diye bir kitap var mesela, bu başlıklı bir film de var, ki bahsettikleri konu bu işte. Ve bu sayı pek mantıksız değil, yani, mesela uçak yolculuğu sırasında biriyle tanışıyorsunuz, sohbet ederken tanıdıklardan filan bahsediyorsunuz, ve çoğunlukla keşfediyorsunuz ki aranızda 3-4 basamak var, hatta bazen daha az, sonra ikiniz de &quot;dünya ne kadar küçük yahu'' diyorsunuz, ki zaten üstteki çizitin ismi de buradan geliyor.</p>
<p>İlginç nokta şu, ki bu konuyu daha detaylı bir şekilde sonraki derste işleyeceğiz; bu çizitte düğümden düğüme giderken birkaç kestirme yol sayesinde uzaklıklar müthiş bir şekilde azalabiliyor. İşte gördük ki Lineer Cebir dersimi almakla Clinton'a olan uzaklığınız hemen 3'e düştü [gülüşmeler]. Tabii matematiksel olarak düşünelim, bu çizitleri bu şekilde özel yapan nedir? Hatta Web'i düşünürsek, ki sayfaları düğümler, sayfa arasındaki bağlantıları kenarlar olarak düşünürsek, bu çizitlerin özelliği nedir? Pek çok kişi bu ağ yapısını anlamak için uğraşıyor.</p>
<p>Kaynaklar</p>
<p>[1] Bayramlı, Lineer Cebir, <em>Euler Eşitliği, Ders 11</em></p>
</body>
</html>
