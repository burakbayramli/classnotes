<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
<meta name="viewport" content="width=device-width, initial-scale=1.0"/>
  <title></title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="ders-14">Ders 14</h1>
<p>Dersimizin konusu dikgenlik (orthogonality). İki vektörün birbirine dikgen olması ne demektir, iki altuzayın (subspace), hatta iki bazın (basis) birbirine dikgen olması ne demektir? Bu tür soruların cevabını arayacağız.</p>
<p>[Alttaki resim Strang hocanın kitaplarında çokça gösterilir] Bu resmi hatırlıyoruz, burada bildiğimiz bazı şeyler var, mesela boyutlar [yeşil olarak yazılı].</p>
<div class="figure">
<img src="14_1.png" />

</div>
<p>Resimde satır uzayı (rowspace) ile sıfır uzayının (nullspace) birbirine dikgen olduğunu, yani aralarında 90 derece olduğunu söylüyoruz. Aynı şekilde kolon uzayı (columnspace) ile <span class="math inline">\(A^T\)</span>'nin sıfır uzayının birbirine dikgen olduğunu.. Şimdiye kadar altuzaylar hakkında pek çok şey öğrendik, onların boyutlarını, bazlarının ne olduğunu hesaplamayı mesela. Şimdi bu dağarcığa yeni bir bilgi daha eklemiş olacağız.</p>
<p>Dikgen Vektörler</p>
<p>Dikgenlik, ya da diklik, nedir? <span class="math inline">\(n\)</span> boyutlu bir uzayda iki vektörün arasında 90 derece var ise onlara dikgen deriz. Elimizde <span class="math inline">\(x\)</span> vektörü var, ona dik olan <span class="math inline">\(y\)</span> var mesela; <span class="math inline">\(x+y\)</span>'i düşünelim, bir dik üçgen oluştuğunu görebiliriz, ki <span class="math inline">\(x+y\)</span> bu üçgenin hipotenüsü.</p>
<div class="figure">
<img src="14_2.png" />

</div>
<p>Buradan hareketle bana verilen herhangi iki vektörün birbirine dik olup olmadığını nasıl anlarım? Noktasal çarpım alarak, ki benim tercihim bunu <span class="math inline">\(x^Ty\)</span> olarak yazmak, eğer bu çarpım sonucu 0 ise <span class="math inline">\(x,y\)</span> diktir. Ne kadar güzel; gayet basit bir çarpım ile iki vektörün dikliğini bulabilmek. Peki bu metot niye işledi?</p>
<p>Üstteki dik üçgen örneğinde Pitagor derdi ki &quot;eğer <span class="math inline">\(x\)</span> uzunluğunun karesi artı <span class="math inline">\(y\)</span> uzunluğunun karesi, <span class="math inline">\(x+y\)</span> uzunluğunun karesine eşit ise <span class="math inline">\(x,y\)</span> diktir''.</p>
<p><span class="math display">\[ 
||x||^2 + ||y||^2 = ||x+y||^2 
\qquad (1)
\]</span></p>
<p>Tabii üstteki eşitlik dik olmayan üçgenler için doğru değildir.</p>
<p>Diklik durumunda, o zaman, üstteki formülün bir şekilde <span class="math inline">\(x^Ty\)</span> ile ilişkisi olmalı. Bu ilintiyi kurabilir miyiz?</p>
<p>Uzunluğun karesi, <span class="math inline">\(||x||^2\)</span> nedir? Rasgele bir vektör alalım, <span class="math inline">\(x = \left[\begin{array}{ccc} 1 &amp; 2 &amp; 3 \end{array}\right]^T\)</span> mesela, bu vektörün uzunluğunu nasıl buluruz? <span class="math inline">\(x^Tx\)</span> ile. Ve bu formülü gördüğüm anda bir pozitif sayıya baktığımı bilirim, çünkü <span class="math inline">\(x^Tx\)</span> tüm <span class="math inline">\(x\)</span> hücrelerinin karesini almak demektir, ve kare her sayıyı pozitif yapar, sonra bu kareler toplanacaktır zaten. Ve uzunluk kavramsal olarak pozitif bir sayıdır doğal olarak, yani doğru yoldayız. Örnek için <span class="math inline">\(x^Tx=||x||^2=14\)</span>.</p>
<p>Şimdi <span class="math inline">\(x\)</span>'e dik bir <span class="math inline">\(y\)</span> uyduracağım,</p>
<p><span class="math display">\[ 
x = \left[\begin{array}{r}
1 \\ 2 \\ 3
\end{array}\right],
y = \left[\begin{array}{r}
2 \\ -1 \\ 0
\end{array}\right], 
x+y = \left[\begin{array}{r}
3 \\ 1 \\ 3
\end{array}\right]
 \]</span></p>
<p>Buradan hareketle uzunluk hesapları <span class="math inline">\(||y|| = 5\)</span>, <span class="math inline">\(||x+y||=19\)</span>. Görüldüğü gibi <span class="math inline">\(14+5=19\)</span> yani hesap doğru. O zaman uzunluk hesabını noktasal çarpım olarak şöyle yazmaya uğraşabilirim,</p>
<p><span class="math display">\[ 
x^Tx + y^Ty = (x+y)^T(x+y)
 \]</span></p>
<p>Dikkat, tekrar hatırlatalım, üstteki formül her zaman doğru değil, sadece <span class="math inline">\(x,y\)</span> birbirine dik olduğu zaman doğru. Eşitliğin sağ tarafını açalım,</p>
<p><span class="math display">\[ 
x^Tx + y^Ty = x^Tx + y^Ty + x^Ty + y^Tx
\]</span></p>
<p>Hemen bir iptal</p>
<p><span class="math display">\[ 
\cancel{x^Tx} + y^Ty = \cancel{x^Tx} + y^Ty + x^Ty + y^Tx
\]</span></p>
<p>Bir tane daha</p>
<p><span class="math display">\[ 
\cancel{y^Ty} =  \cancel{y^Ty} + x^Ty + y^Tx
\]</span></p>
<p><span class="math display">\[ 
0 = x^Ty + y^Tx 
\]</span></p>
<p><span class="math inline">\(x,y\)</span> birer vektör olduğu için <span class="math inline">\(x^Ty\)</span> ve <span class="math inline">\(y^Tx\)</span> ifadeleri aynı şeydir,</p>
<p><span class="math display">\[ 
2x^Ty = 0
\]</span></p>
<p>ya da</p>
<p><span class="math display">\[ 
x^Ty = 0
\]</span></p>
<p>Yani Pitagor denklemi bazlı (1) bizi üstteki formüle getirdi. Dikgen vektörlerin noktasal çarpımı sıfıra eşittir. Hakikaten temiz bir formül, çok güzel. Tekrar üzerinden geçelim, (1) dik açı durumunda doğru, o zaman üstteki formül de dik açı durumunda doğru. Diğer yönden bakarsak, bu formül bir bakıma dikgenliğin <em>testi</em>, yani o sonucu gördüğümüz zaman dikgenlik olduğu sonucuna varmalıyız.</p>
<p>İlginç bir soru, eğer <span class="math inline">\(x\)</span> sıfır vektörü ise, <span class="math inline">\(x,y\)</span> dikgen olabilir mi? Evet. Cebirsel olarak bu zaten doğru olur, ve matematikte kuralları takip etmek gerekir, o zaman bu durumda da <span class="math inline">\(x,y\)</span> dikgendir. Sıfır vektörü tüm diğer vektörlere diktir.</p>
<p>Altuzaylar ve Diklik</p>
<p>Bir altuzayın bir diğeriyle dikgen olması ne demektir? Vektörlerden altuzaylara doğal bir geçiş nasıl yapabilirim? Bir altuzay düşünelim şimdi, mesela şu duvar [hoca arkasındaki tahtanın olduğu duvarı gösteriyor], bu duvarın sonsuzluğa uzadığının düşünelim, yani 3 boyutlu uzayda bir düzlem bu, 2 boyutlu bir altuzay. Bu odanının tabanı bir başka altuzay olsun, yine sonsuzluğa üzüyor tabii, ve orijin noktası da diyelim ki [ikisinin kesiştiği bir noktaya işaret ediyor] şurada. Dünyanın orijini burası. Bu iki altuzay dikgen midir? Dikgen olmaları ne demektir?</p>
<p>Acaba şöyle bir tanım yapabilir miyiz?</p>
<p>Altuzay <span class="math inline">\(S\)</span> altuzay <span class="math inline">\(T\)</span> ile dikgendir, eğer, <span class="math inline">\(S\)</span> içindeki her vektör <span class="math inline">\(T\)</span> içindeki her diğer vektör ile dikgen ise.</p>
<p>Tanım örneğimiz için doğru mu? Acaba orijinden çıkan ve birbirine dik olmayan <span class="math inline">\(S,T\)</span> içinde iki vektör bulabilir miyiz? Tabii ki. Hatta en bariz dik olmayan vektör iki altuzayın (duvar ve tabanın) kesiştiği yerdeki vektör, bu durumda bu vektör kendisiyle dikgen olamaz.</p>
<p>Ya da bir düzlem ve onun altuzaylarını düşünelim, ne zaman bu düzlemin altuzayları birbirine diktir? Tabii ondan önce düzlemdeki altuzaylar nelerdir? Mesela sıfır vektörü, orijinden geçen çizgiler, ya da düzlemin tamamı. Orijinden geçen bir çizgi düzlemin tamamına ne zaman diktir? Hiçbir zaman. Çünkü onun üzerindedir. Aynı çizgi sıfır altuzayına ne zaman dik? Her zaman. Peki orijinden geçen bir çizgi orijinden geçen bir diğer çizgiyle ne zaman dik? Her zaman değil, ama bu şartı üstte gördük, eğer aralarında 90 derece açı varsa birbirlerine dikler.</p>
<p>Yani duvar örneğinde kabaca düşünüldüğünde diklik farzedilmişti, fakat bu doğru değil. İki düzlemin kesişmesi, aynen iki çizginin kesişmesinde olduğu gibi, diklik için yeterli değil.</p>
<p>Şimdi şunu iddia ediyorum ki, gösterdiğim duvarlar dik değil ama, bir matrisin satır uzayı ile sıfır uzayı birbirine dikgen. Nasıl?</p>
<p>Sıfır uzayı hakkında bildiğimiz şudur,</p>
<p><span class="math display">\[ Ax = 0 \]</span></p>
<p>yani bu denklemi tatmin eden <span class="math inline">\(x\)</span>'ler bir sıfır uzayı oluştururlar. Matris formunda ve satırları göstererek düşünürsek,</p>
<p><span class="math display">\[ 
\left[\begin{array}{ccc}
\leftarrow &amp; \textrm{satır } 1 &amp; \rightarrow \\
\vdots &amp; &amp; \vdots \\
\leftarrow &amp; \textrm{satır } m  &amp; \rightarrow 
\end{array}\right]
\left[\begin{array}{r}
\uparrow \\
x \\
\downarrow
\end{array}\right] 
=
\left[\begin{array}{r}
0 \\
\vdots \\
0 
\end{array}\right] 
 \]</span></p>
<p>Bu matris çarpımını gerçekleştirmek için her satırı <span class="math inline">\(x\)</span> ile çarpmak gerekir, yani çarpımın bir diğer anlamı &quot;her satırın <span class="math inline">\(x\)</span> ile noktasal çarpımının sıfıra eşit olması''dır. Devam edersek, o zaman <span class="math inline">\(x\)</span>, <span class="math inline">\(A\)</span>'nin 1. satırına dikgendir, 2. satırına da dikgendir, tüm satırlarına dikgendir, çünkü tüm çarpımların sonucu sıfırdır. O zaman <span class="math inline">\(x\)</span>'in <span class="math inline">\(A\)</span>'ya dikgen olduğunu söyleyebilirim. Ve <span class="math inline">\(x\)</span>'ler zaten sıfır uzayından geldiğine göre tüm sıfır uzayı üstteki satırlara diktir.</p>
<p>Ama bu yeterli mi? <span class="math inline">\(A\)</span>'nin <em>satırlarına</em> dikliği bulduk, ama bu <span class="math inline">\(A\)</span>'nin <em>satır uzayına</em> dik olmakla aynı şey midir?</p>
<p>Olduğunu ispat etmek için satır uzayının tanımını hatırlayalım, <span class="math inline">\(A\)</span>'nin satırlarının her türlü kombinasyonu satır uzayını oluşturur. O zaman</p>
<p><span class="math display">\[  \big( c_1 \textrm{ 1. satır } \big)^T x = 0 \]</span> <span class="math display">\[  \big( c_2 \textrm{ 1. satır } \big)^T x = 0 \]</span> <span class="math display">\[ \vdots \]</span></p>
<p>Bu ifadeler doğru, çünkü her satır için iki tarafı da <span class="math inline">\(c_i\)</span> ile çarpıyoruz, sıfırla çarpılan <span class="math inline">\(c_i\)</span> yine sıfır olur, eşitliğin sağ tarafı değişmez. Bu şekilde tüm satırlar için devam eder. Şimdi üstteki denklemleri birbirleri ile toplarsam,</p>
<p><span class="math display">\[ \big( c_1 \textrm{ 1. satır }  +  c_2 \textrm{ 2. satır } + ... \big)^T x = 0 \]</span></p>
<p>elde ederim. Bu ifade de aradığım sonucu aynen söylüyor, <span class="math inline">\(A\)</span> satırlarının her türlü kombinasyonunun <span class="math inline">\(x\)</span> ile çarpımı da sıfıra eşit diyor.</p>
<p>Güzel, böylece dersin başındaki resmi doğrulamış olduk. Gerçi sadece satır uzayına baktık ama kolon uzayı ve <span class="math inline">\(N(A^T)\)</span>'nin dikgen olması arasındaki argümanlar aynı. <span class="math inline">\(A\)</span> yerine <span class="math inline">\(A^T\)</span> kullanmak yeterli.</p>
<p>Baştaki resme geri dönersek, şimdi daha mutluyum çünkü artık o altuzayların nasıl konumlandığını daha iyi anlayabilmeye başladım. Kolon uzayı ve <span class="math inline">\(N(A^T)\)</span>, <span class="math inline">\(\mathbb{R}^m\)</span> altuzayının içinde konumlandılar, satır uzayı ve <span class="math inline">\(N(A)\)</span> işe <span class="math inline">\(\mathbb{R}^n\)</span> içinde kendilerini konumlandırdılar.</p>
<p>Burada önemli bir nokta: 3 boyutu düşünelim şimdi, bana 3 boyut içinde birbirine dikgen birkaç tane altuzay söyleyin (satır uzayı, sıfır uzayı bağlamında), ki bu altuzaylar 3 boyut içinde ama onu tamamen doldurmuyorlar, geriye bir / birkaç boyut kalıyor. 3 boyut içinde iki tane birbirine dik çizgi olsun, yani mesela bir çizgi satır uzayı diğer çizgi sıfır uzayı. Bu mümkün mü? Hayır, çünkü boyutlar doğru değil. Mesela <span class="math inline">\(\mathbb{R}^m\)</span> içinde satır uzayı <span class="math inline">\(r\)</span> boyutunda, sıfır uzayı <span class="math inline">\(n-r\)</span> boyutunda, ve bu ikisini toplayınca <span class="math inline">\(n\)</span> elde ediyoruz. Bahsedilen iki çizginin boyutunu toplayınca 2 elde ediyorum, 3 değil. Örnekte görelim,</p>
<p><span class="math display">\[ 
A = \left[\begin{array}{rrr}
1 &amp; 2 &amp; 5 \\
2 &amp; 4 &amp; 10
\end{array}\right]
 \]</span></p>
<p>Bu altuzayın boyutu 1. Sıfır uzayının boyutu ne? <span class="math inline">\(n=3\)</span>, kerte <span class="math inline">\(r=1\)</span> (çünkü 2. satır 1.'nin tekrarı).</p>
<p><span class="math display">\[ 
\underbrace{
\left[\begin{array}{rrr}
1 &amp; 2 &amp; 5 \\
2 &amp; 4 &amp; 10
\end{array}\right]
}_{n=3}
\underbrace{
\left[\begin{array}{r}
x_1 \\ x_2 \\ x_3
\end{array}\right]
}_{r=1}
=
\left[\begin{array}{r}
0 \\ 0
\end{array}\right]
\]</span></p>
<p>O zaman <span class="math inline">\(dim(N(A))=2\)</span>, yani bir düzlem. Artık dikliği de bildiğimize göre bu düzlemin <span class="math inline">\(\left[\begin{array}{ccc} 1 &amp; 2 &amp; 5 \end{array}\right]^T\)</span> vektörüne dik olan düzlem olduğunu görmek zor olmaz.</p>
<p><span class="math inline">\(A\)</span> içinde 2. satır etkisiz, aslında onu silebiliriz bile,</p>
<p><span class="math display">\[ 
\left[\begin{array}{rrr}
1 &amp; 2 &amp; 5 
\end{array}\right]
\left[\begin{array}{r}
x_1 \\ x_2 \\ x_3
\end{array}\right]
=
\left[\begin{array}{r}
0 
\end{array}\right]
 \]</span></p>
<p>Vurgulamak istediğim şu: sıfır uzayı ve satır uzayı dikgen, <em>ayrıca</em>, bu altuzayların boyutlarının toplamı <span class="math inline">\(A\)</span>'nin boyutuna eşit. Bu bakımdan yeni bir kelime kullanacağım, <em>dikgen tamamlayıcı</em> (orthogonal complement), şu şekilde, sıfır uzayı ve satır uzayı <span class="math inline">\(\mathbb{R}^n\)</span> içinde birbirinin dikgen tamamlayıcısıdır.</p>
<p>Üstteki ifadeyi belki Lineer Cebir'in 2. ana kısmı / bölümü olarak adlandırabilirim. 1. büyük bölüm temel altuzayların boyutları ile alakalı idi, 2. ise onların dikgenliği ile alakalı. 3. bölüm dikgen bazlar ile alakalı olacak, önümüzdeki derslerde göreceğiz.</p>
<p>Önümüzdeki konulardan biri, <span class="math inline">\(Ax=b\)</span> denklem sistemini hiç çözüm olmadığı durumları için çözülmesi durumu... Hoppala diyeceksiniz, çözüm olmadan sistem nasıl çözülüyor? Fakat bu sürekli yapılan bir işlem, hatta, çok ihtiyacı duyulan bir işlem. Mesela elimde <span class="math inline">\(m\)</span> denklem var, ama <span class="math inline">\(n\)</span> bilinmeyen var, ve <span class="math inline">\(m &gt; n\)</span>, o zaman kerte <span class="math inline">\(m\)</span> olamaz, ne olacak?</p>
<p>Bir örnekle daha iyi anlaşılabilir; gökyüzünde bir uydu var, ve onun konumunu ölçmek istiyorsunuz, ve ölçüm topluyorsunuz, diyelim ki 1000 kere. Yani elde gerçek konum için lazım olan belki 6 parametre var ise, onlar için 1000 tane denklem var. Ya da, birinin nabzını ölçüyorsunuz, ne kadar sıklıkla kalp attığına bakıp, bunu bir ölçüm olarak bir yere yazıyorsunuz, ve bunu pek çok kez yapıyorsunuz. Bu gibi durumlarda elimde kesin bir <span class="math inline">\(b\)</span> yok, çünkü <span class="math inline">\(b\)</span> içindeki hatayı tam bilmiyorum, ama kabaca <span class="math inline">\(A,b\)</span> değerleri var ve bu bilgiler yine de enformasyon açısından oldukça zengin.</p>
<p>Bu tipik bir Lineer Cebir problemi. Kesin çözüm olmasa bile &quot;mümkün en iyi çözümü'' bulmak.</p>
<p>Tabii &quot;kesin'' çözümü bulmak için su akla gelebilir, efendim bilinmeyen sayısına uyuncaya kadar eldeki denklemleri atarım. Bunu da kabul edemeyiz, çünkü hangi ölçümün iyi hangisinin kötü olduğunu nereden bileceğiz? Ki ona göre bazılarını atalım, bazılarını tutalım. Tüm ölçümleri kullanmak istiyoruz ki onların tamamından faydalanabilelim. Bu veri içinde bilgi var, onu atmak iyi olmaz.</p>
<p>Üstteki türden matrisler genelde dikdörtgensel türden bu arada, kare değil yani, şimdiye kadar gördüğümüz yöntemlerden eliminasyon da burada pek faydalı olmuyor, çözümün olmadığını anlamak için faydalı olabilir ama bizi çözüme yaklaştırması açısından pek fayda getirmeyecek.</p>
<p>Bu alanda bize çok yardımcı olacak bir işlemi şimdi göstermek istiyorum, ki bu <span class="math inline">\(A^TA\)</span> işlemi. <span class="math inline">\(A^TA\)</span> karesel, çünkü <span class="math inline">\(n \times m\)</span> çarpı <span class="math inline">\(m\times n\)</span> bize <span class="math inline">\(n \times n\)</span> boyutunu verir. Bu çarpım ayrıca simetrik. <span class="math inline">\((A^TA)^T = A^T(A^T)^T = A^TA\)</span>, başladığımız noktaya döndük o zaman matris simetrik.</p>
<p>Lineer Cebir bilgimiz bu noktada bayağı arttı, soracak başka sorularımız da var. Mesela <span class="math inline">\(A^TA\)</span> tersi alınabilir midir? Değil ise sıfır uzayı nedir (çünkü o zaman boş olmayacak).</p>
<p>Biraz ileri atlama olacak ama <span class="math inline">\(Ax=b\)</span> çözülemediği zaman onu nasıl çözülebilir hale getireceğiniz hakkında bir tiyo vereyim şimdi, iki tarafı da <span class="math inline">\(A^T\)</span> ile çarpıyorsunuz, o zaman &quot;güzel'' bir denklem elde ediyorsunuz.</p>
<p><span class="math display">\[ A^TAx = A^Tb \]</span></p>
<p>Önümüzdeki işlenecek bölümün ana formülü bu. İlk denklemi çözülebilir hale getirince bir <span class="math inline">\(x\)</span> bulabileceğim, o zaman ona <span class="math inline">\(\hat{x}\)</span> demek daha doğru,</p>
<p><span class="math display">\[ A^TA\hat{x} = A^Tb \]</span></p>
<p><span class="math inline">\(\hat{x}\)</span> en iyi çözümüm olacak, tabii &quot;en iyi''nin ne olduğunu da tanımlamak gerekecek, ama temel planım bu. Neyse, ama herhalde <span class="math inline">\(A^TA\)</span> ile, onun tersinin alınabilirliğiyle niye bu kadar ilgilendiğim anlaşılıyor, çünkü bu çözüm ile direk alakalı.</p>
<p>Ufak bir örnek görelim,</p>
<p><span class="math display">\[ 
\left[\begin{array}{rr}
1 &amp; 1 \\
1 &amp; 2 \\
1 &amp; 5
\end{array}\right]
 \]</span></p>
<p><span class="math inline">\(m &gt; n\)</span>, kolonlar bağımsız o zaman <span class="math inline">\(r=2\)</span>. Yani elde</p>
<p><span class="math display">\[ 
\left[\begin{array}{rr}
1 &amp; 1 \\
1 &amp; 2 \\
1 &amp; 5
\end{array}\right]
\left[\begin{array}{rr}
x_1 \\ x_2
\end{array}\right]
=
\left[\begin{array}{rr}
b_1 \\ b_2 \\ b_3
\end{array}\right]
 \]</span></p>
<p>denklemi var, ve bunun nasıl çözeceğim? Çok zor. Eğer verilen bir <span class="math inline">\(b\)</span> <span class="math inline">\(A\)</span>'nin kolon uzayında ise çözüm var, ama diğer durumlarda çözüm yok. İşte bu durumda <span class="math inline">\(A^TA\)</span>'ya ihtiyaç var.</p>
<p><span class="math display">\[ 
\left[\begin{array}{rrr}
1 &amp; 1 &amp; 1\\
1 &amp; 2 &amp; 5\\
\end{array}\right]
\left[\begin{array}{rr}
1 &amp; 1 \\
1 &amp; 2 \\
1 &amp; 5
\end{array}\right] =
\left[\begin{array}{rr}
3 &amp; 8 \\
8 &amp; 30
\end{array}\right] 
 \]</span></p>
<p>Sonucun tersi alınabilir mi? 1. kolon 2. kolonun katı değil, yani evet. Ama dikkat, her zaman <span class="math inline">\(A^TA\)</span> tersi alınabilir bir matris vermeyebilir, mesela,</p>
<p><span class="math display">\[ 
\left[\begin{array}{rrr}
1 &amp; 1 &amp; 1\\
3 &amp; 3 &amp; 3\\
\end{array}\right]
\left[\begin{array}{rr}
1 &amp; 3 \\
1 &amp; 3 \\
1 &amp; 3
\end{array}\right] =
\left[\begin{array}{rr}
3 &amp; 9 \\
9 &amp; 27
\end{array}\right] 
 \]</span></p>
<p>Burada bozukluk <span class="math inline">\(A\)</span> ile alakalı, çünkü <span class="math inline">\(r=1\)</span>. Kertesi 1 olan iki matrisi çarpınca 1'den büyük bir kerte elde etmem imkansız. Yani <span class="math inline">\(A\)</span>'nin kertesi ile <span class="math inline">\(A^TA\)</span>'nin kertesi aynı. Ya da <span class="math inline">\(N(A^TA) = N(A)\)</span>.</p>
<p>Demek ki sadece ve sadece <span class="math inline">\(A\)</span>'nin kolonları bağımsız ise <span class="math inline">\(A^TA\)</span>'nin tersi alınabilir.</p>
<p>Sonraki derse hazırlık yapmış olduk böylece, bu ders çok kritik bir ders olacak. İyi günler.</p>
</body>
</html>
