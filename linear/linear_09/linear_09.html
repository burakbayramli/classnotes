<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Ders 9</title>
  <style type="text/css">code{white-space: pre;}</style>
  <script
  src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full"
  type="text/javascript"></script>
</head>
<body>
<div id="header">
</div>
<h1 id="ders-9">Ders 9</h1>
<p>Bu derste lineer bir vektörler kümesinin bağımsızlık, ya da
bağımlılık durumuna bakacağız. Bir vektör uzayı, ya da altuzay için baz
(basis) nedir, merkezi konumuz bu. Bir altuzayın boyutu ne anlama gelir?
Bu kelimelere net anlamlar yükleyeceğimiz kritik ders bu olacak.
Odağımızın ne olduğuna dikkat, bir matrisin değil bir vektör kümesinin
bağımsızlığından, bir vektör kümesinin bir uzayı kapsamasından (span)
bahsediyor olacağız.</p>
<p>Daha önce vurgulamadığım önemli bir bilgiyi hemen gündeme getirmek
istiyorum; diyelim ki elimde <span class="math inline">\(m \times
n\)</span> boyutlarında <span class="math inline">\(A\)</span> matrisi
var, ve <span class="math inline">\(Ax=0\)</span> durumunu inceliyorum,
ve <span class="math inline">\(m &lt; n\)</span>, yani <span
class="math inline">\(m\)</span> tane formül var, ama ondan daha fazla
bilinmeyen var.</p>
<p>Bu durumda <span class="math inline">\(A\)</span>’nin sıfır uzayında
birşeyler vardır (sıfır vektör haricinde tabii). Niye? Sebebini
biliyoruz, zaten kabaca düşününce formülden fazla bilinmeyen olunca bazı
çözümler olması normal. Daha detaylı olarak, daha önce bu işin
algoritmasını gördük, elimde kesin serbest değişkenler olacak, ve bu
değişkenlere istediğim değerleri atayacağım, sonra geriye koyma ile bazı
başka değerler bulacağım, vs. Yani sıfır olmayan sonuçlar elde
edebileceğim.</p>
<p>Bu matris durumu idi. Şimdi bağımsızlık konusuna gelelim.</p>
<p>Bağımsızlık</p>
<p>Vektör <span class="math inline">\(x_1,x_2,..,x_n\)</span> lineer
olarak bağımsızdır (ileride lineer kelimesini kullanmayacağım, direk
bağımsız diyeceğim), eğer bu vektörlerin hiçbir kombinasyonu, ki
kombinasyon <span class="math inline">\(c_1x_1+...+c_nx_n\)</span>
olarak tanımlanabilir, sıfır sonucunu <em>vermiyor</em> ise. Burada
sıfır kombinasyonunu ayrı tutuyorum, yani <span
class="math inline">\(c_1=..c_n=0\)</span> durumu), sıfır kombinasyonu,
yani her vektörün sıfır ile çarpıldığı durum üstteki tarife dahil değil.
Bu durum tatmin edilmiş ise, o zaman <span
class="math inline">\(x_1,..,x_n\)</span> bağımsızdır. Eğer tek bir tane
bile sıfır sonucunu verecek kombinasyon var ise, o zaman bu vektörler
bağımlıdır.</p>
<p>Örnek</p>
<p><img src="9_01.png" /></p>
<p>Diyelim ki arka arkaya duran iki vektör var, biri diğerinin iki katı,
ve aynı yönü gösteriyorlar [hocanın çizimi tam olmadı ama aynı yöndeler
:)]. Bu vektörler bağımsız mıdır? Hayır. Çünkü sıfır elde etmek kolay,
<span class="math inline">\(2v_1 - v_2 = 0\)</span>. Yani sıfır sonucunu
elde edebilecek bir kombinasyon mevcut.</p>
<p>Peki alttaki durumda?</p>
<p><img src="9_02.png" /></p>
<p>Ki <span class="math inline">\(v_2\)</span> sıfır vektör. Hangi <span
class="math inline">\(c_1,c_2\)</span> için <span
class="math inline">\(c_1v_1+c_2v_2\)</span> sıfır sonucunu alırım? Eğer
<span class="math inline">\(c_1=0,c_2=6\)</span> dersem sıfır sonucu
gelir, tabii <span class="math inline">\(c_1=0\)</span> dedikten sonra
<span class="math inline">\(c_2\)</span> ne seçersem seçeyim sıfır
sonucu olurdu zaten. Yani sıfır vektörü işin içine dahil ise, ortada
bağımsızlık kalmaz, sıfır sonucunu verecek ve kendisi sıfır olmayan bir
kombinasyon muhakkak bulunur.</p>
<p>Ya alttaki durum?</p>
<p><img src="9_03.png" /></p>
<p>Gelişigüzel üç tane vektör çizdim. Cevap bağımlı, nereden biliyorum?
Çünkü üstte belirttiğim <span class="math inline">\(m &lt; n\)</span>
durumu sayesinde. Bağlantı nerede? <span
class="math inline">\(A\)</span>’yi şöyle yazarsam,</p>
<p><span class="math display">\[
A =
\left[\begin{array}{rrr}
\uparrow &amp; \uparrow &amp; \uparrow \\
v_1 &amp; v_2 &amp; v_3 \\
\downarrow &amp; \downarrow &amp; \downarrow
\end{array}\right]
\]</span></p>
<p>ya da resme bakarak kabaca bazı büyüklükler yazarsam mesela,</p>
<p><span class="math display">\[
A =
\left[\begin{array}{rrr}
2 &amp; 1 &amp; 2.5 \\
1 &amp; 2 &amp; -1 \\
\end{array}\right]
\]</span></p>
<p>Bu matrisin boyutları <span class="math inline">\(2 \times
3\)</span>. Elimizde bazı serbest değişkenler olacak, ve</p>
<p><span class="math display">\[
A =
\left[\begin{array}{rrr}
2 &amp; 1 &amp; 2.5 \\
1 &amp; 2 &amp; -1 \\
\end{array}\right]
\left[\begin{array}{r}
c_1 \\ c_2 \\ c_3
\end{array}\right] = 0
\]</span></p>
<p>durumunda <span class="math inline">\(c_1,c_2,c_3\)</span> için bir
çözüm olacak. <span class="math inline">\(A\)</span>’nin kolonları
bağımlı, çünkü onları belli şekillerde kombine ederek sıfır sonucunu
elde edebiliyorum.</p>
<p>Yani eğer <span class="math inline">\(n\)</span> boyutunda isem
bağımsızlık sorusunu vektörleri matrisin kolonlarına yerleştirerek direk
cevaplandırabilirim. Vektörler bağımsızdır eğer bu vektörlerin
yerleştirildiği <span class="math inline">\(A\)</span>’nin sıfır
uzayında sadece sıfır vektörü var ise. Eğer yani sıfır uzayında sıfır
vektörü haricinde başka vektörler var ise, o zaman vektörler
bağımlıdır.</p>
<p>Üsttekini kerteler üzerinden ifade edelim; eğer kerte <span
class="math inline">\(r = n\)</span> ise bağımsızlık vardır, çünkü tüm
kolonlarda bir pivot olur. Bağımlılık durumunda <span
class="math inline">\(r &lt; n\)</span>, serbest değişkenler var, diğer
durumda yok.</p>
<p>Kapsamak (Span)</p>
<p>Eğer bir uzay <span class="math inline">\(v_1,...,v_n\)</span>
vektörlerinin tüm kombinasyonlarından oluşuyor ise, bu vektörlerin bu
altuzayı kapsadığı söylenir.</p>
<p>Elimde birkaç vektör varsa, <span class="math inline">\(S\)</span>
diye bir uzayı kapsadıklarını söyleyebilirim, ki <span
class="math inline">\(S\)</span> bu vektörlerin tüm kombinasyonlarını
içerir, bu <span class="math inline">\(S\)</span> uzayı bu vektörleri
içinde tutabilecek en ufak uzay olacaktır. Bu vektörleri içeren başka
uzaylar da olabilir, ki tanım itibariyle bu uzaylar aynı şekilde, en
azından, tüm kombinasyonları içermelidir (tabii daha fazlasına da sahip
olabilirler). Ama sadece tüm kombinasyonları içeren uzay en minimal ve
kapsanan uzaydır.</p>
<p>Kolon uzayına gelelim: bir matrisin kolonlarını alıp tüm
kombinasyonlarını hesaplarsam kolon uzayını elde ederim. Bu kolonlar
kolon uzayını kapsarlar.</p>
<p>Peki kolonlar bağımsız mıdır? Belki evet, belki hayır, bu kolonların
ne olduğuna bağlı. Bana en ilginç gelen durum bağımsız oldukları durum,
çünkü bu durumda tam kararında vektöre sahibim demektir. Daha fazlası
bağımlılık olur, daha azı, kolon uzayını oluşturamam. Tam kararında
olduğu durum eldeki vektörlerin bir baz oluşturduğu durumdur. İşte
“baz’’ kelimesi burada devreye girdi.</p>
<p>Tanım</p>
<p>Bir vektör uzayının bazı <span
class="math inline">\(v_1,...,v_d\)</span> gibi bir vektör dizisidir, ki
bu dizinin iki özelliği vardır</p>
<ol type="1">
<li><p>Vektörler bağımsızdır</p></li>
<li><p>Vektörler tüm uzayı kapsarlar</p></li>
</ol>
<p>Bir altuzayı tarif etmek için mesela bana onun bazını verirseniz, bu
uzayı tamamen tarif etmiş olursunuz.</p>
<p>Ornek</p>
<p>Uzay <span class="math inline">\(\mathbb{R}^3\)</span> olsun. Bana bu
uzay için bir baz verin. Bu bir vektör listesi olacak, ve bu vektörler
tam kararında olmalı. Bir baz şu olabilir,</p>
<p><span class="math display">\[
\left[\begin{array}{r}
1 \\ 0 \\ 0
\end{array}\right],
\left[\begin{array}{r}
0 \\ 1 \\ 0
\end{array}\right],
\left[\begin{array}{r}
0 \\ 0 \\ 1
\end{array}\right]
\]</span></p>
<p>Tek baz değil, dikkat. Ama bu bir baz. Vektörler bağımsız mı? Evet.
Yani, nihayetinde üstteki vektörler <span
class="math inline">\(x,y,z\)</span> eksenlerini temsil ediyorlar, ve bu
eksenler birbirinden bağımsız olmasa başımız dertte demektir :)
Bağımsızlık testi neydi, üstteki vektörler <span
class="math inline">\(c_1,c_2,c_3\)</span> ile çarpıp toplasam ve sıfır
elde edersem, <span class="math inline">\(c_1=0,c_2=0,c_3=0\)</span>
demektir, başka hiçbir kombinasyon bunu başaramaz.</p>
<p>Matris dilinde konuşmak istersek, üstteki vektörleri bir matrisin
kolonları yapabilirdim, ve bu matris tanıdığımız, bildiğimiz birim
matrisi olurdu. O zaman “birim matrisinin sıfır uzayı nedir?’’ diye bir
soru sorabilirdim, cevap”sadece sıfır vektörü’’ olurdu. Bunu duyunca ben
de “tamam, o zaman kolonlar birbirinden bağımsız’’ derdim.</p>
<p>Başka bir baz bulabilir miyim? Diyelim ki [hoca kafadan atarak iki
vektör yazıyor, ama herhalde zihninin bir köşesinde bu vektörlerin
birbirinin katı olmamasına dikkat ediyordur],</p>
<p><span class="math display">\[
\left[\begin{array}{r}
1 \\ 1 \\ 2
\end{array}\right],
\left[\begin{array}{r}
2 \\ 2 \\ 5
\end{array}\right]
\]</span></p>
<p>Tahminimiz “hayır’’ değil mi? Herhalde hafiften seziyoruz ki <span
class="math inline">\(\mathbb{R}^3\)</span>’te bazı vektörler vardır ki
üstteki iki vektörün kombinasyonu olarak temsil edilemezler. O zaman bir
vektör daha eklemek lazım, çünkü üstteki iki vektör <span
class="math inline">\(\mathbb{R}^3\)</span>’u kapsamıyor. Hangi vektörü
eklemeliyim? Eğer <span
class="math inline">\(\left[\begin{array}{rrr}3&amp;3&amp;7\end{array}\right]^T\)</span>
eklersem bu kötü bir seçim olurdu, çünkü bu vektör üstteki iki vektörün
toplamıdır, yani bu yeni vektör <em>bağımlı</em> olur, diğer iki vektör
ile aynı düzlemde olur.</p>
<p>O zaman hangi vektörü seçmeliyim? Üstte tarif ettiğim düzlemde
olmayan herhangi bir vektörü seçebilirim. Bir tane seçiyorum; hepsi bir
arada</p>
<p><span class="math display">\[
\left[\begin{array}{r}
1 \\ 1 \\ 2
\end{array}\right],
\left[\begin{array}{r}
2 \\ 2 \\ 5
\end{array}\right],
\left[\begin{array}{r}
3 \\ 4 \\ 8
\end{array}\right]
\]</span></p>
<p>Galiba bu oldu, en azından 3. vektör diğer ikisinin toplamı değil
[hoca burada bir hata yapmıştı, bir sonraki derste düzeltti, buraya
düzeltilmiş hali koyduk]. Peki bu vektörlerin baz olup olmadığının kesin
testi nedir? Onları bir matrisin kolonlarına koyarsınız, eliminasyon
uygularsınız, serbest değişken ortaya çıkıyor mu bakarsınız, ya da tüm
kolonlar pivot kolonları mıdır, ona bakarsınız. Gerçi elimizde bir kare
matris olur, o zaman en basit kontrol matrisin tersi alınabilir olup
olmadığı.</p>
<p>Şimdi iki vektör durumuna dönelim,</p>
<p><span class="math display">\[
\left[\begin{array}{r}
1 \\ 1 \\ 2
\end{array}\right],
\left[\begin{array}{r}
2 \\ 2 \\ 5
\end{array}\right]
\]</span></p>
<p>Bu iki vektör herhangi bir uzay için baz oluşturur mu?</p>
<p>Tabii ki, bu mümkün olabilir. Bu iki vektör bağımsız. Kabaca çizersem
onları,</p>
<p><img src="9_04.png" /></p>
<p>Bu iki vektörün tüm kombinasyonları bir düzlemi kapsayabilir, bu uzay
<span class="math inline">\(\mathbb{R}^3\)</span>’un tamamı olmayabilir,
ama üstte görüldüğü gibi onun içindeki bir düzlem olabilir [belki
çizimden anlaşılmıyor, iki vektör düzlemin tam üzerinde, yani
içinde].</p>
<p>Kötü seçim olan <span
class="math inline">\(\left[\begin{array}{rrr}3&amp;3&amp;7\end{array}\right]^T\)</span>’i
eklersem, bu üç vektör yine üstteki düzlemi kapsar, ama o zaman eldeki
vektörler bir baz olmaz, çünkü ilk iki vektörü kullanarak 3. vektörü
oluşturabilirim.</p>
<p>Neler öğrendik? Baz özgün (unique) değil. Aynı uzayı tarif eden pek
çok baz olabilir. Fakat bu bazların bir ortak noktası var. Herhalde ne
söyleyeceğimi hafiften tahmin ediyorsunuz, zaten üstte 3 vektörden 2
vektöre geri dönünce bu iki vektörün bir baz olmayacağını
hissetmiştiniz. Niye? Çünkü sayıları yeterli değil. 3 boyutlu bir uzay
olan <span class="math inline">\(\mathbb{R}^3\)</span>’i kapsamak için 3
tane vektör gerekir. Eğer uzay <span
class="math inline">\(\mathbb{R}^n\)</span> olsaydı baz için gerekli
vektör sayısı <span class="math inline">\(n\)</span> olurdu.</p>
<p>Kural</p>
<p>Verilen bir uzay için, ki bu kolon uzayı, bir sıfır uzayı, vs. bile
olabilir, bu uzay için bulunacak her baz içinde aynı sayıda vektör
olmalıdır.</p>
<p><span class="math inline">\(S_1\)</span> uzayının bir bazında 6
vektör var ise, bir diğeri içinde de 6 vektör olmalıdır. Bu 6 sayısı
bana bu uzayın ne kadar büyük olduğunu da söylüyor bir bakıma. Ve tabii
kontrol için de bu iyi, başka bir yönden 7 tane vektör bulmuşsam 1 tane
fazla bulmuşum, 5 tane ise bir tane eksik.</p>
<p>Bu sayı nedir? Bugünün son tanımına geldik böylece, bu sayı o uzayın
<em>boyutudur</em>.</p>
<p>Örnek</p>
<p>Uzay <span class="math inline">\(C(A)\)</span>, yani <span
class="math inline">\(A\)</span>’nin kolon uzayı. <span
class="math inline">\(A\)</span> şöyle,</p>
<p><span class="math display">\[
\left[\begin{array}{rrrr}
1 &amp; 2 &amp; 3 &amp; 1 \\
1 &amp; 1 &amp; 2 &amp; 1 \\
1 &amp; 2 &amp; 3 &amp; 1
\end{array}\right]
\]</span></p>
<p>Üstteki matrisin kolonları <span class="math inline">\(A\)</span>’nin
kolon uzayını kapsar mı? Evet, çünkü zaten kolon uzayının tanımı budur.
Peki üstteki kolonlar bir baz oluşturur mu? Bu kolonlar bağımsız mı?
Hayır. Sıfır uzayında sıfır olmayan vektörler olacak. Mesela? Kolonlara
bakıyorum, 3. kolon 1. ve 2. kolonun toplamı, o zaman</p>
<p><span class="math display">\[
\left[\begin{array}{r}
-1 \\ -1 \\ 1 \\ 0
\end{array}\right]
\]</span></p>
<p>vektörü sıfır sonucunu verir. Yani bağımsızlık yok, baz üstteki 4
vektör değil. Peki hangi vektörler üstteki matrisin kolon uzayı için bir
baz? Ödevlerde, sınavlarda bu soru olarak çıkacak, “vs. matrisinin kolon
uzayının bazını bul’’. Tabii ki pek çok farklı cevap olabilir, en doğal
olan cevap nedir?</p>
<p>Doğal cevap pivotların olduğu kolonlardır. Eğer bu matris üzerinde
eliminasyon yapsam iki tane pivot çıkartabilirdim sadece. Pivot sayısı
aynı zamanda matrisin kertesidir. Eğer pivotlar bir baz oluşturuyorsa o
zaman şunu da söyleyebilirim, pivot sayısı <span
class="math inline">\(A\)</span>’nin kolon uzayının boyutudur.</p>
<p>Dilin kullanımına dikkat: <span class="math inline">\(A\)</span>’nin
boyutu demiyorum, ya da <span class="math inline">\(A\)</span>’nin sıfır
uzayının boyutu demiyorum, <span class="math inline">\(A\)</span>’nin
kolon uzayının boyutu diyorum. Aynı şekilde, bir altuzayın kertesinden
bahsetmiyorum, bu yanlış olurdu, <span
class="math inline">\(A\)</span>’nin kertesinden bahsediyorum. <span
class="math inline">\(A\)</span>’nin kertesi aynı zamanda kolon uzayının
boyutu ile aynı. Terimleri doğru yerlerde kullanmak lazım.</p>
<p>Peki üstteki matrisin kolon uzayının başka bir bazı ne olabilir? Eh,
1. ve 2. kolonları almıştık önce, niye 1. ve 3. kolonlar olmasın? Ya da
2. ve 3, ya da 2. ve 4.. Matrisin kolonları dışında bir baz da olabilir
bu arada. Mesela,</p>
<p><span class="math display">\[
\left[\begin{array}{r}
2 \\ 2 \\ 2
\end{array}\right],
\left[\begin{array}{r}
7 \\ 5 \\ 7
\end{array}\right]
\]</span></p>
<ol type="1">
<li>vektörün nereden geldiği bariz, 2. vektör <span
class="math inline">\(A\)</span>’nin tüm kolonlarının toplamı. Vektörler
bağımsız, ve sayı doğru, iki tane vektör.</li>
</ol>
<p>Sıfır uzayına gelelim: <span class="math inline">\(A\)</span>’nin
sıfır uzayının boyutu nedir? Mesela biraz önce bulduğumuz vektör</p>
<p><span class="math display">\[
\left[\begin{array}{r}
-1 \\ -1 \\ 1 \\ 0
\end{array}\right]
\]</span></p>
<p>bu uzayı kapsamak için yeterli mi? Hayır. En azından bir tane daha
vektöre ihtiyacım var. Üstteki vektörün son iki hücresini serbest
değişken denemesi olarak kabul edersem, değişik serbest değişkenlere
göre ilk iki hücre için farklı değerler hesaplayabilirim,</p>
<p><span class="math display">\[
\left[\begin{array}{r}
-1 \\ -1 \\ 1 \\ 0
\end{array}\right],
\left[\begin{array}{r}
-1 \\ 0 \\ 0 \\ 1
\end{array}\right]
\]</span></p>
<p>Üstteki vektörler aynı zamanda iki özel çözüm değil mi? Çünkü farklı
serbest değişken atamalarıyla onları elde ettim bir bakıma. Peki bu iki
vektör sıfır uzayı için bir baz oluşturur mu? Evet. İspatını vermiyoruz
ama cevap evet. Sıfır uzayının boyutu 2. Sıfır uzayının boyutu aynı
zamanda serbest değişken sayısına eşit. Ya da <span
class="math inline">\(n-r\)</span>’ye eşit.</p>
<p>
  <a href="..">Yukarı</a>
</p>
</body>
</html>
