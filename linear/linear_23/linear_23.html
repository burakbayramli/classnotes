<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Ders 23</title>
  <style type="text/css">code{white-space: pre;}</style>
  <style type="text/css">
div.sourceCode { overflow-x: auto; }
table.sourceCode, tr.sourceCode, td.lineNumbers, td.sourceCode {
  margin: 0; padding: 0; vertical-align: baseline; border: none; }
table.sourceCode { width: 100%; line-height: 100%; }
td.lineNumbers { text-align: right; padding-right: 4px; padding-left: 4px; color: #aaaaaa; border-right: 1px solid #aaaaaa; }
td.sourceCode { padding-left: 5px; }
code > span.kw { color: #007020; font-weight: bold; } /* Keyword */
code > span.dt { color: #902000; } /* DataType */
code > span.dv { color: #40a070; } /* DecVal */
code > span.bn { color: #40a070; } /* BaseN */
code > span.fl { color: #40a070; } /* Float */
code > span.ch { color: #4070a0; } /* Char */
code > span.st { color: #4070a0; } /* String */
code > span.co { color: #60a0b0; font-style: italic; } /* Comment */
code > span.ot { color: #007020; } /* Other */
code > span.al { color: #ff0000; font-weight: bold; } /* Alert */
code > span.fu { color: #06287e; } /* Function */
code > span.er { color: #ff0000; font-weight: bold; } /* Error */
code > span.wa { color: #60a0b0; font-weight: bold; font-style: italic; } /* Warning */
code > span.cn { color: #880000; } /* Constant */
code > span.sc { color: #4070a0; } /* SpecialChar */
code > span.vs { color: #4070a0; } /* VerbatimString */
code > span.ss { color: #bb6688; } /* SpecialString */
code > span.im { } /* Import */
code > span.va { color: #19177c; } /* Variable */
code > span.cf { color: #007020; font-weight: bold; } /* ControlFlow */
code > span.op { color: #666666; } /* Operator */
code > span.bu { } /* BuiltIn */
code > span.ex { } /* Extension */
code > span.pp { color: #bc7a00; } /* Preprocessor */
code > span.at { color: #7d9029; } /* Attribute */
code > span.do { color: #ba2121; font-style: italic; } /* Documentation */
code > span.an { color: #60a0b0; font-weight: bold; font-style: italic; } /* Annotation */
code > span.cv { color: #60a0b0; font-weight: bold; font-style: italic; } /* CommentVar */
code > span.in { color: #60a0b0; font-weight: bold; font-style: italic; } /* Information */
  </style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
</head>
<body>
<div id="header">
</div>
<h1 id="ders-23">Ders 23</h1>
<p>Bu derste birinci dereceden, sabit katsayılı (coefficients) lineer diferansiyel denklem sistemini çözmeye göreceğiz. Form</p>
<p><span class="math display">\[ \frac{du}{dt} = A u \]</span></p>
<p>şeklinde olacak. Katsayılar <span class="math inline">\(A\)</span> matrisi içinde. Temel fikir: sabit katsayılı lineer diferansiyel denklemlerin çözümü üsteldir (exponential). Sonucun üstel olduğunu bilince bulmamız gereken üstel değerin ne olduğu, yani <span class="math inline">\(e\)</span> üzerine ne geldiği, onu neyin çarptığı, ki bunları bulmak lineer cebirin işi olacak.</p>
<p>Bir örnekle başlayalım</p>
<p><span class="math display">\[ \frac{du_1}{dt} = -u_1 + 2u_2 \]</span></p>
<p><span class="math display">\[ \frac{du_2}{dt} = u_1 - 2u_2 \]</span></p>
<p>Üstteki sistemin katsayılarını dışarı çekersek <span class="math inline">\(A\)</span> matrisi şu olur</p>
<p><span class="math display">\[ A = 
\left[\begin{array}{cc}
-1 &amp; 2 \\
1 &amp; -2
\end{array}\right]
\]</span></p>
<p>Başlangıç değerleri şöyle olsun</p>
<p><span class="math display">\[ u(0) = 
\left[\begin{array}{c}
1 \\
0
\end{array}\right]
\]</span></p>
<p>Eğer <span class="math inline">\(u_1\)</span> ve <span class="math inline">\(u_2\)</span>'yi bu sistemin temsil ettiği iki kap gibi görsek (mesela), her şey <span class="math inline">\(u_1\)</span>'in &quot;içinde'' olarak başlayacaktı, sonra zaman geçtikçe oradan çıkacak, <span class="math inline">\(u_2\)</span>'ye doğru akacak. Tüm bunları <span class="math inline">\(A\)</span> matrisinin özdeğer/vektörlerine bakarak anlayabilmemiz lazım. O zaman ilk işimiz özdeğer/vektörleri bulmak olmalı.</p>
<p><span class="math inline">\(A\)</span>'ya bakınca ne görüyoruz? Bir kolon diğerinin katı, o zaman matris eşsiz (singular), bu demektir ki bir özdeğer <span class="math inline">\(\lambda = 0\)</span>. Diğer özdeğer için bir numara kullanalım; özdeğerlerin toplamı matris izine (trace) yani çaprazdaki sayıların toplamına eşit olduğuna göre, ve toplam <span class="math inline">\(=-3\)</span>, o zaman ikinci özdeğer <span class="math inline">\(-3\)</span> olmalı. Özvektörler ise</p>
<p><span class="math display">\[ 
\left[\begin{array}{c}
2 \\ 1
\end{array}\right] 
,
\left[\begin{array}{c}
1 \\ -1
\end{array}\right]
\]</span></p>
<p>O zaman çözüm iki çözümün toplamı olacak</p>
<p><span class="math display">\[
u(t) = c_1 e^{\lambda_1 t}x_1 + c_2 e^{\lambda_2 t}x_2
\]</span></p>
<p>Bu genel çözüm. Genel çözüm <span class="math inline">\(c_1, c_2\)</span> haricindeki birinci ve ikinci terimdeki &quot;pür üstel'' çözümlerden oluşuyor. Hakikaten mesela <span class="math inline">\(e^{\lambda_1 t}x_1\)</span> diferansiyel denklemi çözüyor değil mi? Not, <span class="math inline">\(x_1\)</span> <span class="math inline">\(A\)</span> matrisinin birinci kolonu. Kontrol edelim. Denklem</p>
<p><span class="math display">\[ \frac{du}{dt} = Au\]</span></p>
<p><span class="math inline">\(u\)</span> için <span class="math inline">\(e^{\lambda_1t}x_1\)</span> koyalım, türev <span class="math inline">\(t\)</span>'ye göre alındığına göre</p>
<p><span class="math display">\[ \lambda_1 e^{\lambda_1t}x_1 = A e^{\lambda_1t}x_1\]</span></p>
<p>İki taraftaki üstel değerler iptal olur, geri kalanlar</p>
<p><span class="math display">\[ \lambda_1 x_1 = A x_1\]</span></p>
<p>Bu da özdeğer/vektör formülüdür. Artık <span class="math inline">\(u(t)\)</span>'nin son formülünü yazabiliriz.</p>
<p><span class="math display">\[ u(t) =
c_1 \cdot 1 \cdot 
\left[\begin{array}{c}
2 \\ 1
\end{array}\right]
+
c_2 e^{-3t} \cdot 
\left[\begin{array}{r}
1 \\ -1
\end{array}\right]
\]</span></p>
<p><span class="math inline">\(t=0\)</span> anında</p>
<p><span class="math display">\[ u(t) =
c_1 
\left[\begin{array}{c}
2 \\ 1
\end{array}\right]
+
c_2 
\left[\begin{array}{r}
1 \\ -1
\end{array}\right] = 
\left[\begin{array}{c}
1 \\ 0
\end{array}\right] 
\]</span></p>
<p>İki tane formül, iki tane bilinmeyen var. Sonuç</p>
<p><span class="math display">\[ c_1 = \frac{1}{3},\ c_2 = \frac{1}{3}\]</span></p>
<p>yani</p>
<p><span class="math display">\[ u(t) =
\frac{1}{3} \left[\begin{array}{c} 2 \\ 1 \end{array}\right]
+
\frac{1}{3}  e^{-3t}  \left[\begin{array}{r} 1 \\ -1 \end{array}\right] 
\]</span></p>
<p>Denklem kararlı konuma (steady-state) gelince, yani <span class="math inline">\(t \rightarrow \infty\)</span> için, üstel bölüm yokolacaktır, ve baştaki terim kalacaktır.</p>
<p><span class="math display">\[ u(\infty) =
\frac{1}{3}
\left[\begin{array}{c}
2 \\ 1
\end{array}\right]
\]</span></p>
<p>Fakat üstteki durum, yani sabit bir istikrarlı konuma yaklaşmak her zaman mümkün olmayabilir. Bazen sıfıra, bazen de sonsuzluğa da yaklaşabiliriz.</p>
<ol style="list-style-type: decimal">
<li>Stabilite</li>
</ol>
<p>Ne zaman <span class="math inline">\(u(t) \rightarrow 0\)</span>? Özdeğerler negatif ise, çünkü o zaman eksi üstel değer olarak küçültücü etki yapacaklar. Eğer <span class="math inline">\(\lambda\)</span> kompleks bir sayı olsaydı, mesela</p>
<p><span class="math display">\[ e^{(-3 + 6i)} \]</span></p>
<p>Bu sayı ne kadar büyüktür? Mutlak değeri (absolute value) nedir?</p>
<p><span class="math display">\[ | e^{(-3 + 6i)t}| = e^{-3t} \]</span></p>
<p>çünkü</p>
<p><span class="math display">\[ |e^{6it}| = 1 \]</span></p>
<p>Niye 1? Çünkü kesin değer işareti içindeki <span class="math inline">\(e^{6it} = \cos(6t)+i\sin(6t)\)</span>, ve sağdaki <span class="math inline">\(a+ib\)</span> formudur, hatırlarsak kompleks eksenlerde <span class="math inline">\(a\)</span> ve <span class="math inline">\(b\)</span> üçgenin iki kenarıdır, hipotenüs ise, üstte kesin değer olarak betimlenen şeydir, uzunluğu <span class="math inline">\(a^2 + b^2\)</span>, yani <span class="math inline">\(\cos^2(6t) + \sin^2(6t) = 1\)</span>. Aslında <span class="math inline">\(\cos\)</span> ve <span class="math inline">\(\sin\)</span> içine ne gelse sonuç değişmezdi.</p>
<p>Yani kompleks kısım konumuz için önemli değil, çünkü nasıl olsa 1 olacak, esas çözümü patlatabilecek (sonsuza götürecek), ya da küçültecek olan şey reel kısım. Altta Re ile reel bölüm demek istiyoruz.</p>
<ol start="2" style="list-style-type: decimal">
<li><p>İstikrarlı konum: <span class="math inline">\(\lambda_1 = 0\)</span> ve öteki <span class="math inline">\(Re \ \lambda &lt; 0\)</span>.</p></li>
<li><p>Patlama: herhangi bir <span class="math inline">\(Re \ \lambda &gt; 0\)</span> ise.</p></li>
</ol>
<p><span class="math inline">\(\square\)</span></p>
<p>Şu formülün matris formu nedir?</p>
<p><span class="math display">\[ u(0) =
c_1 
\left[\begin{array}{c}
2 \\ 1
\end{array}\right]
+
c_2 
\left[\begin{array}{c}
1 \\ -1
\end{array}\right] 
=
\left[\begin{array}{c}
1 \\ 0
\end{array}\right] 
\]</span></p>
<p>Şöyle</p>
<p><span class="math display">\[ 
\left[\begin{array}{cc}
2 &amp; 1 \\ 1 &amp; -1
\end{array}\right]
\left[\begin{array}{c}
c_1 \\ c_2
\end{array}\right] 
=
\left[\begin{array}{c}
1 \\ 0
\end{array}\right] 
\]</span></p>
<p>Soldaki matris, özvektör matrisi <span class="math inline">\(S\)</span>. O zaman <span class="math inline">\(Sc = u_0\)</span></p>
<p><span class="math inline">\(\square\)</span></p>
<p>Probleme bakmanın değişik şekillerinden biri, onu &quot;bağlantısız (decoupled)'' hale getirmek. Başlangıç formülüne dönersek</p>
<p><span class="math display">\[ \frac{du}{dt} = Au \]</span></p>
<p>Bu <span class="math inline">\(A\)</span> bağlantılı (coupled) bir halde. <span class="math inline">\(u = Sv\)</span> kullanırsak</p>
<p><span class="math display">\[ S\frac{dv}{dt} = ASv\]</span></p>
<p><span class="math inline">\(S\)</span> özvektör matrisi.</p>
<p><span class="math display">\[ \frac{dv}{dt} = S^{-1}ASv = \Lambda v\]</span></p>
<p>Bu geçişte iyi bilinen eşitlik <span class="math inline">\(AS=S\Lambda\)</span>'nin <span class="math inline">\(S^{-1}AS = \Lambda\)</span> halini kullandık. Bu eşitliğin detayları için [1]'e bakabiliriz.</p>
<p>Böylece denklemler arasındaki bağlantıdan kurtulmuş olduk. Tüm sistem şu hale geldi:</p>
<p><span class="math display">\[ \frac{dv_1}{dt} = \lambda_1 v_1\]</span></p>
<p><span class="math display">\[ \frac{dv_2}{dt} = \lambda_2 v_2\]</span></p>
<p><span class="math display">\[ .. \]</span></p>
<p>Bu sistemi çözmek daha kolay, her biri için ayrı ayrı çözümü yazalım, mesela <span class="math inline">\(v_1\)</span></p>
<p><span class="math display">\[ v_1(t) = e^{\lambda_1 t} v_1(0) \]</span></p>
<p>Tamamı için</p>
<p><span class="math display">\[ v(t) = e^{\Lambda t} v(0) \]</span></p>
<p>Eğer <span class="math inline">\(u=Sv\)</span> ise o zaman <span class="math inline">\(v=S^{-1}u\)</span>, ve <span class="math inline">\(v(0)=S^{-1}u(0)\)</span></p>
<p><span class="math display">\[ S^{-1}u(t) = e^{\Lambda t} S^{-1}u \]</span></p>
<p><span class="math display">\[ u(t) = Se^{\Lambda t}S^{-1} u(0) \]</span></p>
<p>Aradığımız formül üstteki şu bölüm</p>
<p><span class="math display">\[ e^{At} = Ae^{\Lambda t} S^{-1} \]</span></p>
<p>Ama bir matrisin üstel değer haline gelmesi ne demektir? Problemimizde elde ettiğimiz çözüm bu öncelikle, yani <span class="math inline">\(du/dt = Au\)</span>'nun çözümü <span class="math inline">\(e^{At}\)</span>. Fakat, yine soralım, bu demek?</p>
<p>Güç serilerini (power series) hatırlayalım. <span class="math inline">\(e^{x}\)</span> için güç serisi nedir?</p>
<p><span class="math display">\[ e^x = 1 + x + \frac{1}{2}x^2 + \frac{1}{6}x^3 + ... \]</span></p>
<p>1 yerine <span class="math inline">\(I\)</span> (birim matris), ve <span class="math inline">\(x\)</span> yerine <span class="math inline">\(At\)</span> alırsak</p>
<p><span class="math display">\[ e^{At} = I + At + \frac{(At)^2}{2} + \frac{(At)^3}{6} + ... +
 \frac{(At)^n}{n!} + ..
\]</span></p>
<p>Bu &quot;güzel'' bir Taylor serisi. Aslında matematikte iki tane çok güzel, temiz Taylor serisi vardır, bir tanesi</p>
<p><span class="math display">\[ e^x = \sum_0^{\infty} \frac{x^n}{n!} \]</span></p>
<p>Öteki de Geometrik seri</p>
<p><span class="math display">\[ \frac{1}{1-x} = \sum_0^{\infty} x^n\]</span></p>
<p>Bu da en güzel güç serisidir. Onu da matris formunda kullanabilirdik aslında</p>
<p><span class="math display">\[ (I-At)^{-1} = I + At + (At)^2 + (At)^3 + ... \]</span></p>
<p>Bu formül, bu arada, eğer <span class="math inline">\(t\)</span> küçük bir değerse bir matrisin tersini hesaplamanın iyi yaklaşıksal yöntemlerinden biri olabilir. Çünkü üstü alınan küçük <span class="math inline">\(t\)</span> değerleri daha da küçülüyor demektir; üstteki terimlerin çoğunu bir noktadan kesip atarız (yaklaşıksallık bu demek), ve sadece <span class="math inline">\(I = At + (At)^2\)</span> hesabı yaparak matris tersini yaklaşıksal olarak hesaplayabiliriz.</p>
<p>Zihin egzersizine devam edelim: <span class="math inline">\(e^{At}\)</span> açılımı <span class="math inline">\((I-At)^{-1}\)</span> açılımından hangisi daha iyi? İkincisi daha temiz, ama birincisi bir değere yakınsıyor (converges), çünkü gitgide büyüyen <span class="math inline">\(n\)</span> değerleriyle bölüm yapıyorum. Demek ki <span class="math inline">\(t\)</span> ne kadar büyürse büyüsün, toplam bir sonlu (finite) sayıya doğru gidiyor. Fakat ikinci açılım öyle değil. Eğer <span class="math inline">\(A\)</span>'nin 1'den büyük özdeğeri var ise, toplam patlar (<span class="math inline">\(At\)</span> tüm özdeğerleri 1'den küçükse durum değişir tabii, yani <span class="math inline">\(|\lambda(At)| &lt; 1\)</span> ise).</p>
<p>Neyse, konumuza dönelim. <span class="math inline">\(e^{At}\)</span>'nin <span class="math inline">\(Se^{\Lambda t}S^{-1}\)</span> ile bağlantılı olduğunu nasıl görebilirim? <span class="math inline">\(e^{At}\)</span>'yi anlamak için <span class="math inline">\(S\)</span> ve <span class="math inline">\(\Lambda\)</span>'yi anlamaya çalışmak lazım, <span class="math inline">\(S\)</span> zaten özvektör matrisi, <span class="math inline">\(\Lambda\)</span> ise köşegen (diagonal) bir matris, tüm değerleri çaprazında, bunlar nispeten temiz formlar, onları anlarsak işimiz kolaylaşacak.</p>
<p>Peki geçişi nasıl yapalım? <span class="math inline">\(e^{At}\)</span> açılımı olan güç serisini kullanarak bu seriden <span class="math inline">\(S\)</span> ve <span class="math inline">\(\Lambda\)</span> çıkmasını sağlayabilir miyim acaba? Şunu zaten biliyoruz: <span class="math inline">\(A = S \Lambda S^{-1}\)</span>. Peki <span class="math inline">\(A^2\)</span> nedir?</p>
<p><span class="math display">\[ A^2 = (S \Lambda S^{-1})(S \Lambda S^{-1}) \]</span></p>
<p><span class="math display">\[ = S \Lambda S^{-1}S \Lambda S^{-1} \]</span></p>
<p>ortadaki <span class="math inline">\(S\)</span> ve <span class="math inline">\(S^{-1}\)</span> birbirini iptal eder.</p>
<p><span class="math display">\[ = S \Lambda^2 S^{-1} \]</span></p>
<p>O zaman</p>
<p><span class="math display">\[ e^{At} = I + S \Lambda S^{-1} t + \frac{S \Lambda^2 S^{-1}}{2}t^2 + ...\]</span></p>
<p>Dışarı tüm <span class="math inline">\(S\)</span>'leri çıkartmak istiyorum. O zaman <span class="math inline">\(I\)</span>'yi şu şekilde yazarsam daha iyi olacak (ki içinden <span class="math inline">\(S\)</span>'leri çekip çıkartabilelim), <span class="math inline">\(I = SS^{-1}\)</span></p>
<p><span class="math display">\[ = SS^{-1} + S \Lambda S^{-1} t + \frac{S \Lambda^2 S^{-1}}{2}t^2 + ...\]</span></p>
<p>ve</p>
<p><span class="math display">\[ = S (I + \Lambda t + \frac{\Lambda^2}{2}t^2 + ...) S^{-1}\]</span></p>
<p>Ortada kalanlar <span class="math inline">\(e^{\Lambda t}\)</span> değil mi? O zaman</p>
<p><span class="math display">\[ = S e^{\Lambda t}S^{-1} \]</span></p>
<p>Böylece geçişi yapmış olduk. Soru: bu formül hep işler mi? Hayır. Ne zaman işler? Eğer <span class="math inline">\(A\)</span> köşegenleştirilebilen bir matris ise işler, yani içinden <span class="math inline">\(\Lambda\)</span> matrisi çekip çıkartılabilecek matrisler için. Onu yapmanın ön şartı ise <span class="math inline">\(A\)</span>'nin tersine çevirelebilir olması, yani tüm özvektörlerinin bağımsız olmasıdır.</p>
<p>Peki <span class="math inline">\(e^{\Lambda t}\)</span> nedir? Yani köşegen bir matris üstel değer olarak karşımıza çıkınca sonuç ne olur? <span class="math inline">\(\Lambda\)</span> nedir?</p>
<p><span class="math display">\[ \Lambda =
\left[\begin{array}{ccc}
\lambda_1 &amp;&amp; \\
&amp;&amp;.. \\
&amp;&amp; \lambda_n
\end{array}\right]
\]</span></p>
<p>Bunu <span class="math inline">\(e\)</span> üzeri olarak hesaplayınca ne elde ederiz? Şunu elde ederiz:</p>
<p><span class="math display">\[ e^{\Lambda t} =
\left[\begin{array}{ccc}
e^{\lambda_1t} &amp;&amp; \\
&amp;&amp;.. \\
&amp;&amp; e^{\lambda_n t}
\end{array}\right]
\]</span></p>
<p>Not: Üstteki açılım sezgisel olarak tahmin edilebilecek bir şey olsa da, üstel olarak bir matris olunca, beklenen her işlem yapılamayabiliyor. Mesela eğer matris</p>
<p><span class="math display">\[ 
\left[\begin{array}{cc}
a &amp; b \\ c &amp; d
\end{array}\right]
\]</span></p>
<p>olsaydı o zaman her elemanı üstel olarak <span class="math inline">\(e^{a}\)</span>, <span class="math inline">\(e^b\)</span> şeklinde kullanmak ve matris içindeki yerine yazmak ise yaramazdı. Üstel matris dünyasının kendine has bazı kuralları var.</p>
<p>Örnek</p>
<p><span class="math display">\[ y&#39;&#39; + by&#39; + Ky = 0 \]</span></p>
<ol start="2" style="list-style-type: decimal">
<li>dereceden bu denklemi 1. dereceden formüllerden oluşan 2x2 bir &quot;sisteme'' dönüştürebiliriz. Ekstra bir denklem ortaya çıkaracağız, eğer <span class="math inline">\(y\)</span> yerine bir vektör formundaki <span class="math inline">\(u\)</span>'yu şu şekilde kullanırsak</li>
</ol>
<p><span class="math display">\[ u = 
\left[\begin{array}{c}
y&#39; \\ y
\end{array}\right]
\]</span></p>
<p><span class="math inline">\(u\)</span>'nun türevi şöyle olur</p>
<p><span class="math display">\[ 
u&#39; = 
\left[\begin{array}{c}
y&#39;&#39; \\ y&#39;
\end{array}\right]
\]</span></p>
<p><span class="math inline">\(u&#39;\)</span> formuna göre 2. derece denklemi şu şekilde temsil edebiliriz</p>
<p><span class="math display">\[ 
\left[\begin{array}{cc}
-b &amp; -K \\
1 &amp; 0
\end{array}\right]
\left[\begin{array}{c}
y&#39; \\ y
\end{array}\right]
\]</span></p>
<p>Genel olarak, mesela 5. dereceden bir denklemi alıp 5x5 boyutlarında 1. derece denklem sistemine geçmek te mümkündür. Bu geçiş alttaki matrisin üst satırına katsayı değerleri atayacak, ve onun altından başlayarak 1 değerleri dolduracaktır.</p>
<p><span class="math display">\[ 
\left[\begin{array}{rrrrr}
- &amp; - &amp; - &amp; - &amp; - \\
1 &amp;&amp;&amp;&amp; \\
&amp; 1 &amp;&amp;&amp; \\
&amp;&amp; 1 &amp;&amp; \\
&amp;&amp;&amp; 1 &amp; 
\end{array}\right]
\]</span></p>
<p>Alternatif Anlatım 1</p>
<p><span class="math inline">\(y(0)\)</span> başlangıç şartına uygun <span class="math inline">\(y&#39; = Ay\)</span> diferansiyel denklemini çözmek için <span class="math inline">\(A\)</span>'nin özvektör/değerleri kullanılabilir. Çözümler <span class="math inline">\(y = e^{\lambda t} x\)</span> ile elde edilir ki <span class="math inline">\(\lambda\)</span> ve <span class="math inline">\(x\)</span>, <span class="math inline">\(A\)</span>'nin bir özdeğer/vektörüdür [2, sf. 349].</p>
<p>Burada temel gözlem bağımsız özvektörlerin bir baz oluşturabildiği ve bu sebeple başlangıç değeri <span class="math inline">\(y(0)\)</span>'i bu baz üzerinden temsil edebileceğimiz,</p>
<p><span class="math display">\[
y(0) = c_1 x_1 + ... + c_n x_n
\qquad (1)
\]</span></p>
<p>ki <span class="math inline">\(c_1,..,c_n\)</span> bilmediğimiz katsayılar.</p>
<p><span class="math inline">\(y = e^{\lambda t} x\)</span> bir çözümdür, kontrol edelim,</p>
<p><span class="math display">\[
\frac{\mathrm{d} y}{\mathrm{d} t} = A y
\]</span></p>
<p>icine <span class="math inline">\(y = e^{\lambda t} x\)</span> sokarsak,</p>
<p><span class="math display">\[
\frac{\mathrm{d} }{\mathrm{d} t} ( e^{\lambda t} x) =
\lambda e^{\lambda t} x =
A (e^{\lambda  t} x)
\]</span></p>
<p><span class="math inline">\(e^{\lambda t}\)</span> iptal olunca,</p>
<p><span class="math display">\[
Ax = \lambda x 
\]</span></p>
<p>ki üstteki özvektör/değer denklemi. Şimdi çözümü</p>
<p><span class="math display">\[
y(t) = c_1 e^{\lambda_1 t} x_1 + ... + e^{\lambda_n t} x_n
\]</span></p>
<p>olarak gösteririz, dikkat edersek <span class="math inline">\(t=0\)</span> anında üstteki denklem (1) ile aynı. Özvektör ve değerleri bulduktan sonra bu başlangıç şartını kullanarak <span class="math inline">\(c_1,..,c_n\)</span> değerlerini bulmak mümkün olacak.</p>
<p>Ondan önce niye çözümlerin lineer kombinasyonlarının da bir çözüm olduğunu görelim. Sistemi <span class="math inline">\(x&#39; = Ax\)</span> olarak tanımlayalım, ki <span class="math inline">\(x = [x_1, x_2]\)</span>. İspat matris çarpımın, ve türevin lineer operatör olmalarıyla alakalı, eğer</p>
<p><span class="math display">\[
y(t) = c_1 x_1(t) + c_2 x_2(t)
\]</span></p>
<p>ise,</p>
<p><span class="math display">\[
y&#39;(t) = (c_1 x_1(t) + c_2 x_2(t))&#39; = c_1 x_1&#39;(t) + c_2 x_2&#39;(t)
\]</span></p>
<p>olduğunu biliyoruz. Matris çarpımı da aynı şekilde lineer,</p>
<p><span class="math display">\[
A y(t) = A(c_1 x_1(t) + c_2 x_2(t)) = c_1 A x_1(t) + c_2 A x_2(t)
\]</span></p>
<p>Daha önceden biliyoruz ki <span class="math inline">\(x_1,x_2\)</span>'in çözüm olması <span class="math inline">\(x_1&#39;=Ax_1\)</span> ve <span class="math inline">\(x_2&#39; = A x_2\)</span> anlamina geliyor. Bu formullerin birincisini <span class="math inline">\(c_1\)</span>, ikincisini <span class="math inline">\(c_2\)</span> ile çarpıp toplarsak,</p>
<p><span class="math display">\[
c_1 x_1&#39;(t) + c_2 x_2&#39;(t) = c_1 A x_1(t) + c_2 A x_2(t)
\]</span></p>
<p>Yani <span class="math inline">\(y&#39;(t) = A y(t)\)</span> elde etmiş olduk, yani yine <span class="math inline">\(A\)</span> bazlı bir diferansiyel denklem, o zaman <span class="math inline">\(x_1,x_2\)</span>'nin tüm lineer kombinasyonları <span class="math inline">\(x&#39; = Ax\)</span> için de bir çözümdür [3, sf. 196].</p>
<p>Şimdi bir örnek problemde görelim.</p>
<p>Örnek</p>
<p><span class="math display">\[
y&#39; = \left[\begin{array}{rrr}
-2 &amp; 1 \\ 1 &amp; -2
\end{array}\right]
y, \qquad
y(0) = \left[\begin{array}{c} 6 \\ 2 \end{array}\right]
\]</span></p>
<p>denkleminin çözümlerini bul, hangi çözüm <span class="math inline">\(y(0)\)</span>'a karşılık geliyor?</p>
<p>Çözüm</p>
<p><span class="math inline">\(A\)</span>'nin özdeğerlerini bulalım,</p>
<div class="sourceCode"><pre class="sourceCode python"><code class="sourceCode python"><span class="im">import</span> numpy.linalg <span class="im">as</span> lin
A <span class="op">=</span> np.array([[<span class="op">-</span><span class="dv">2</span>,<span class="dv">1</span>],[<span class="dv">1</span>,<span class="op">-</span><span class="dv">2</span>]])
evals,evec <span class="op">=</span> lin.eig(A)
<span class="bu">print</span> (evals[<span class="dv">0</span>], evec[:,<span class="dv">0</span>])
<span class="bu">print</span> (evals[<span class="dv">1</span>], evec[:,<span class="dv">1</span>])</code></pre></div>
<pre><code>-1.0 [0.70710678 0.70710678]
-3.0 [-0.70710678  0.70710678]</code></pre>
<p>Bunlar normalize edilmiş özvektörler bu arada, aslında</p>
<div class="sourceCode"><pre class="sourceCode python"><code class="sourceCode python"><span class="bu">print</span> (evec <span class="op">/</span> <span class="fl">0.70710678</span>)</code></pre></div>
<pre><code>[[ 1. -1.]
 [ 1.  1.]]</code></pre>
<p>ile kitap sonucunu elde edebiliriz.</p>
<p><span class="math inline">\(c_1,c_2\)</span> değerlerini bulmak için <span class="math inline">\(c\)</span> vektörü yaratalım, özvektörler <span class="math inline">\(x_1,x_2\)</span>'i bir <span class="math inline">\(V\)</span> matrisinin kolonlarına koyalım, böylece <span class="math inline">\(y(0) = c_1 x_1 + ... + c_n x_n\)</span> yerine <span class="math inline">\(y(0) = Vc\)</span> demek mümkün olacak, ve bilinmeyen <span class="math inline">\(c\)</span> için çözebiliriz,</p>
<div class="sourceCode"><pre class="sourceCode python"><code class="sourceCode python">V <span class="op">=</span> evec <span class="op">/</span> <span class="fl">0.70710678</span> 
<span class="bu">print</span> (V.T) <span class="co"># kolonlarda ozvektorler icin devrik aldik</span>
soln <span class="op">=</span> lin.solve(V.T, np.array([[<span class="dv">6</span>,<span class="dv">2</span>]]).T)
<span class="bu">print</span> (soln)</code></pre></div>
<pre><code>[[ 1.  1.]
 [-1.  1.]]
[[2.        ]
 [3.99999999]]</code></pre>
<p><span class="math inline">\(y(0)\)</span> icin kontrol edersek,</p>
<p><span class="math display">\[
\left[\begin{array}{r}
6 \\ 2
\end{array}\right] =
2 
\left[\begin{array}{r}
1 \\ -1
\end{array}\right] +
4 
\left[\begin{array}{r}
1 \\ 1
\end{array}\right] 
\]</span></p>
<p>eşitliği doğru.</p>
<p>O zaman nihai sonuc</p>
<p><span class="math display">\[
y(t) =
4 e^{-t}
\left[\begin{array}{r}
1 \\ 1
\end{array}\right]  +
2 e^{-3t}
\left[\begin{array}{r}
1 \\ 1
\end{array}\right] =
\left[\begin{array}{r}
4 e^{-t} + 2 e^{-3t} \\
4 e^{-t} + 2 e^{-3t}
\end{array}\right]
\]</span></p>
<p>Alternatif Anlatım 2</p>
<p>Eğer elimizde bir sabit katsayılı lineer bayağı / normal (ordinary) diferansiyel denklem (ODE) sistemi var ise, ama bu sistem içinde denklemler birbiri ile bağlı (coupled) ise, sistemi ufak bir lineer cebir numarası ile bağımsız hale getirebiliriz, böylece her denklem üzerinde basit <span class="math inline">\(e^x\)</span> bazlı üstel çözümleri kullanabiliriz [4, sf. 421].</p>
<p>Eğer elimizde sabit katsayılı <span class="math inline">\(n\)</span> tane ODE var ise bu sistemi bir vektör olarak yazabiliriz,</p>
<p><span class="math display">\[
y&#39; = A y, \quad y(t_0) = y_0
\]</span></p>
<p>ki <span class="math inline">\(y\)</span> içinde bilinmeyenleri içeren bir vektördür, <span class="math inline">\(A\)</span> ise sabit sayılar içeren <span class="math inline">\(n \times n\)</span> matrisidir.</p>
<p>Eğer <span class="math inline">\(A\)</span> matrisini köşegenleştirici matris bir <span class="math inline">\(S\)</span> elde edebilseydik, bir değişken değişimi üzerinden, <span class="math inline">\(y = Su\)</span> deyip sonra <span class="math inline">\((Su)&#39; = A(Su)\)</span> elde ederdik ardından her iki tarafı <span class="math inline">\(S^{-1}\)</span> ile çarpıp</p>
<p><span class="math display">\[
u&#39; = S^{-1} A S u
\]</span></p>
<p>ya erişirdik. Tabii ki <span class="math inline">\(\Lambda = S^{-1} A S\)</span> formülü biliniyor ve <span class="math inline">\(\Lambda\)</span> köşegenleşmiş bir matris. Nihai denklem <span class="math inline">\(u&#39; = \Lambda u\)</span> denklemi ve <span class="math inline">\(\Lambda\)</span>'nin köşegeni hariç tüm diğer hücreleri sıfır, bu bize her <span class="math inline">\(u_1,u_2,..\)</span> için basit, diğer değişkenlerden bağımsız denklemler veriyor, ve onların çözümünü diferansiyel denklem cebirinden biliyoruz. Bu şekilde <span class="math inline">\(u\)</span> çözümünü elde ettikten sonra <span class="math inline">\(y = S u\)</span> ile başlangıç problemine geçiş yapabiliyoruz.</p>
<p>Örnek</p>
<p>Elimizde alttaki gibi bir sistem olsun,</p>
<p><span class="math display">\[
\frac{\mathrm{d} y_1}{\mathrm{d} t} = 9 y_1 + 2 y_2
\]</span></p>
<p><span class="math display">\[
\frac{\mathrm{d} y_2}{\mathrm{d} t} = y_1 + 8 y_2
\]</span></p>
<p>Bu sistemde her iki denklem birbiri ile bağlantılı, <span class="math inline">\(\dot{y}_1\)</span> içinde <span class="math inline">\(y_2\)</span> ifadesi <span class="math inline">\(\dot{y}_2\)</span> içinde <span class="math inline">\(y_1\)</span> ifadesi var. Matris kullanarak yazarsak,</p>
<p><span class="math display">\[
\frac{\mathrm{d}}{\mathrm{d} t} \left[\begin{array}{c}
y_1 \\ y_2 
\end{array}\right] =
\left[\begin{array}{cc}
9 &amp; 2 \\ 1 &amp; 8
\end{array}\right]
\left[\begin{array}{c}
y_1 \\ y_2
\end{array}\right]
\]</span></p>
<p>Ya da <span class="math inline">\(y&#39; = Ay\)</span> diyebiliriz ki <span class="math inline">\(y = [\begin{array}{cc} y_1 &amp; y_2 \end{array}]^T\)</span> ve <span class="math inline">\(A = \left[\begin{array}{cc} 9 &amp; 2 \\ 1 &amp; 8 \end{array}\right]\)</span>.</p>
<p><span class="math inline">\(A\)</span>'nin özdeğerleri <span class="math inline">\(\lambda = 7\)</span> ve <span class="math inline">\(\lambda = 10\)</span> ona tekabül eden özvektörler <span class="math inline">\([\begin{array}{cc}1 &amp; -1\end{array}]^T\)</span>, <span class="math inline">\([\begin{array}{cc}2&amp;1\end{array}]^T\)</span>. Köşegenleştirici matrisi artık kurabiliriz, bulduğumuz özvektörleri <span class="math inline">\(S\)</span> kolonlarına koyuyoruz, ve <span class="math inline">\(S^{-1}\)</span>'e de ihtiyacımız var, hepsi bir arada,</p>
<p><span class="math display">\[
S = \left[\begin{array}{rr}
1 &amp; 2 \\ -1 &amp; 1
\end{array}\right], \quad
S^{-1} = \left[\begin{array}{rr}
1/3 &amp; -2/3 \\ 1/3 &amp; 1/3
\end{array}\right]
\]</span></p>
<p>Şimdi <span class="math inline">\(S^{-1} A S\)</span> üzerinden köşegenleştirme yapılabilir, hepsini yeni formüle koyarsak,</p>
<p><span class="math display">\[
\frac{\mathrm{d}}{\mathrm{d} t} \left[\begin{array}{c}
u_1 \\ u_2 
\end{array}\right] =
\left[\begin{array}{rr}
1/3 &amp; -2/3 \\ 1/3 &amp; 1/3
\end{array}\right]
\left[\begin{array}{cc}
9 &amp; 2 \\ 1 &amp; 8
\end{array}\right]
\left[\begin{array}{rr}
1 &amp; 2 \\ -1 &amp; 1
\end{array}\right]
\left[\begin{array}{c}
u_1 \\ u_2 
\end{array}\right]
\]</span></p>
<p><span class="math display">\[
= \left[\begin{array}{rr}
7 &amp; 0 \\ 0 &amp; 10
\end{array}\right]
\left[\begin{array}{c}
u_1 \\ u_2 
\end{array}\right]
\]</span></p>
<p>Görüldüğü gibi çarpım sonucu elde edilen matriste köşegen harici her yer sıfır. Böylece nihai, transform edilmiş sistemde değişkenleri bağımsız hale getirmiş olduk, çünkü üstteki sistem şudur aslında,</p>
<p><span class="math display">\[
\frac{\mathrm{d} u_1}{\mathrm{d} t} = 7 u_1, \quad
\frac{\mathrm{d} u_2}{\mathrm{d} t} = 10 u_2, 
\]</span></p>
<p>Şimdi <span class="math inline">\(S\)</span>'i kullanarak ana probleme dönüş te yapabiliriz,</p>
<p><span class="math display">\[
\left[\begin{array}{c} y_1 \\ y_2  \end{array}\right] =
\left[\begin{array}{rr}
1 &amp; 2 \\ -1 &amp; 1
\end{array}\right]
\left[\begin{array}{c} u_1 \\ u_2  \end{array}\right] =
\left[\begin{array}{rr}
1 &amp; 2 \\ -1 &amp; 1
\end{array}\right]
\left[\begin{array}{c} B e^{7t} \\ C e^{10t}  \end{array}\right] 
\]</span></p>
<p>O zaman</p>
<p><span class="math display">\[
y_1 = B e^{7t} + 2C e^{10t}
\]</span></p>
<p><span class="math display">\[
y_2 = -B e^{7t} + C e^{10t} 
\]</span></p>
<p>Bilinmeyen sabitler <span class="math inline">\(B,C\)</span> problem tanımındaki başlangıç şartı kullanılarak bulunabilir. Bu şart <span class="math inline">\(t = t_0\)</span>'da tanımlanmıştı, o zaman</p>
<p><span class="math display">\[
y_0 =
B \left[\begin{array}{c} 1 \\ -1  \end{array}\right] e^{7 t_0} +
C \left[\begin{array}{c} 2 \\ 1 \end{array}\right] e^{10 t_0}
\]</span></p>
<p><span class="math display">\[
= \left[\begin{array}{cc}
e^{7 t_0} &amp; 2 e^{10 t_0} \\
-e^{7 t_0} &amp; e^{10 t_0} 
\end{array}\right]
\left[\begin{array}{c}
B \\ C
\end{array}\right]
\]</span></p>
<p>Mesela <span class="math inline">\(t_0 = 1\)</span> olsa <span class="math inline">\(y_0\)</span> verili bir reel vektör olsa, tek bilinmeyen <span class="math inline">\(B,C\)</span> kalıyor, üstteki matrisin tersi ile basit bir şekilde <span class="math inline">\(B,C\)</span> bulunabilir.</p>
<p>Kaynaklar</p>
<p>[1] Bayramlı, Hesapsal Bilim, <em>Ders 6</em></p>
<p>[2] Strang, <em>Differential Equations and Linear Algebra</em></p>
<p>[3] Boelkins, <em>Differential Equations with Linear Algebra</em></p>
<p>[4] Zwillinger, <em>Handbook of Differential Equations, 3rd Edition</em></p>
<p>
  <a href="..">Yukarı</a>
</p>
</body>
</html>
