<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Ders 33</title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
</head>
<body>
<div id="header">
</div>
<h1 id="ders-33">Ders 33</h1>
<p>Bir matrisin ne zaman mükemmel bir tersi (inverse) bulunur? <span class="math inline">\(2 \times 2\)</span> boyutlarında bir matris mesela, ve bizim matris tersi dediğimiz şey aslında &quot;iki taraflı ters (two sided inverse)''tır. Mükemmel ters matrisi sağdan da soldan da çarpsak birim matrisi elde ederiz,</p>
<p><span class="math display">\[ A A^{-1} = I = A^{-1}A \]</span></p>
<p>Mükemmel durumda <span class="math inline">\(m = n = r\)</span>, yani kare matris durumudur, yani satır, kolon sayısı ve kerte (rank) birbirine eşittir. Bu duruma tam kerte (full rank) ismi de verilir. Kitabın 2. bölümünde işledik.</p>
<p>3'üncü bölümde ise tam kerte olmayan durumlara baktık, ve kertenin ne olduğunu bulmayı öğrendik. Bu durumların bazılarında matris tam kolon kertesine (full column rank) sahip olabiliyordu, yani <span class="math inline">\(n = r\)</span>. O zaman kolonlar birbirinden bağımsız oluyordu, ama belki satırlar olmuyordu. Bu durumda sıfır uzayında (nullspace) sadece 0 vektörü vardır, çünkü kolonlar bağımsız, bu durumda kolonların hiçbir kombinasyonu bize sıfır sonucunu vermez, sadece 0 vektörü ile çarpmak bize sıfır sonucunu verebilir.</p>
<p>Bu durumun en az kareler (least squares) bağlamında önemli olduğunu hatırlayalım, eğer <span class="math inline">\(Ax = b\)</span>'nin bir çözümü var ise bu çözüm tek çözümdür, yani &quot;0 ya da 1 çözüm vardır''.</p>
<p><span class="math inline">\(r=n\)</span> durumunda <span class="math inline">\(A^TA\)</span> tam kerte olur, çünkü <span class="math inline">\(n \times m \cdot m \times n = n \times n\)</span> boyutlarındadır, ve bu sonuç matrisi tersine çevirilebilir (ınvertible) bir matristir.</p>
<p>Şimdi <span class="math inline">\(A\)</span>'nin tek taraflı tersi (one-sided inverse) olduğunu göstermek istiyorum.</p>
<p><span class="math display">\[ (A^TA)^{-1} A^T = A_{sol}^{-1} \]</span></p>
<p>Yani üstteki ifadenin <span class="math inline">\(A\)</span>'nin soldan tersi olduğunu söyledim. Peki <span class="math inline">\(I\)</span>'ya olan eşitliği nereden biliyorum? Çünkü üstteki ifadeyi alıp <span class="math inline">\(A\)</span>'yi soldan çarparsam, ve parantezleri değişik yerlere koyarsam,</p>
<p><span class="math display">\[  A_{sol}^{-1} A  = (A^TA)^{-1} (A^TA) = I\]</span></p>
<p><span class="math inline">\(A^TA\)</span> tanıdık gelebilir, bu ifade en az kareler ortamında katsayı matrisi olarak görülür. Tam kolon kerte durumunda <span class="math inline">\(A^TA\)</span>'sinin tersi alınabilir, ve en az kareler bu şekilde işini görebilir. <span class="math inline">\(A_{sol}^{-1}\)</span>'nin boyutları <span class="math inline">\(n \times m\)</span>.</p>
<p>Sağdan Ters (Right Inverse)</p>
<p>Tam satır kertesi (full row rank) durumu kolon durumunun devriği alınmış hali, bu durumda <span class="math inline">\(A^T\)</span>'nin sıfır uzayı sıfır vektörünü içeriyor, çünkü satırlar bağımsız, kolonlar değil, ve <span class="math inline">\(r &lt; m = n\)</span>. Bu durumda <span class="math inline">\(Ax = b\)</span>'nin çözümü kesinlikle vardır, fakat birden fazla çözüm vardır. Sağdan ters suna benzer,</p>
<p><span class="math display">\[ A_{sag}^{-1} = A^T(AA^T)^{-1} \]</span></p>
<p>yani</p>
<p><span class="math display">\[ A A^T(AA^T)^{-1} = I\]</span></p>
<p>Sağdan ters soldan tersin ayna yansıması gibi.</p>
<p>Şimdi soldan terse dönelim, eğer bu tersi soldan değil, sağdan uygulasaydık, bu durumda birim matris elde edemezdik, peki ne elde ederdik?</p>
<p><span class="math display">\[ A (A^TA)^{-1} A^T = ?\]</span></p>
<p>Üstteki ifade tanıdık geliyor mu? Bu ifade yansıtma (projection) matrisi <span class="math inline">\(P\)</span> değil mi? Hatırlarsak <span class="math inline">\(P\)</span> matrisi <span class="math inline">\(A\)</span>'nin kolon uzayına yansıtma yapılmasını sağlıyordu. Bir bağlamda aslında <span class="math inline">\(P\)</span>'ye imkansız bir görev vermiş olduk, o birim matrisine erişmeye uğraşıyor fakat bunu her yerde yapamıyor, yapabildiği yerde 0 diğer yerlerde başka değerlere sahip oluyor.</p>
<p>Aynı şekilde sağ tersi soldan çarparsak, o zaman</p>
<p><span class="math display">\[ A^T (AA^T)^{-1}A = ?\]</span></p>
<p>Bu matris nedir? Yine yansıtma matrisi, bu sefer satır uzayına olan bir yansıtmadır.</p>
<p>Özel hali gördük (sağdan, soldan).</p>
<p>Artık genel hali görebiliriz ki buna sözde hal (pseudo case) ismi veriliyor. Diyelim ki bir <span class="math inline">\(A\)</span> var, bu <span class="math inline">\(A\)</span>'nin kertesi <span class="math inline">\(r &lt; n\)</span>, yani satır uzayının biraz sıfır uzayı var, <span class="math inline">\(r &lt; m\)</span>, yani kolon uzayının biraz sıfır uzayında birşeyler var. Matris terisini &quot;bozan'' şey nihayetinde bu sıfır uzayları değil midir? O zaman bu koşulda olabilecek en iyi matris tersi nedir?</p>
<p>Bir vektör <span class="math inline">\(x\)</span> var ise, <span class="math inline">\(Ax\)</span> bize <span class="math inline">\(A\)</span>'nin kolon uzayında bir sonuç verir, çünkü <span class="math inline">\(Ax\)</span>, <span class="math inline">\(A\)</span>'nin kolonlarını bir şekilde kombine eder. Şimdi diyelim ki <span class="math inline">\(x\)</span> vektörü <span class="math inline">\(A\)</span>'nin kendi satır uzayından geliyor olsun. Hatta hem <span class="math inline">\(x\)</span> ve <span class="math inline">\(y\)</span>, <span class="math inline">\(A\)</span>'nin satır uzayından geliyor olsunlar, o zaman hem <span class="math inline">\(Ax\)</span> hem de <span class="math inline">\(Ay\)</span> <span class="math inline">\(A\)</span>'nin kolon uzayında olacaktır ve <span class="math inline">\(Ax \ne Ay\)</span> eğer <span class="math inline">\(x \ne y\)</span> işe.</p>
<p>Peki eğer <span class="math inline">\(Ax = Ay\)</span> işe? O zaman</p>
<p><span class="math display">\[ A(x-y) = 0 \]</span></p>
<p>Bu durumda <span class="math inline">\(x-y\)</span> hangi uzaydadır? Tabii ki satır uzayındadır, çünkü <span class="math inline">\(x\)</span> satır uzayında, <span class="math inline">\(y\)</span> satır uzayında ise bu iki vektörün farkı da satır uzayında olmalı. Devam edelim, fakat bu durumda <span class="math inline">\(x-y\)</span> hem satır uzayında hem de sıfır uzayında. Bu vektör hangi vektördür? Sıfır vektörüdür. Yani <span class="math inline">\(Ax = Ay\)</span> ise <span class="math inline">\(x = y\)</span> olmaya mecbur.</p>
<p>Yani <span class="math inline">\(A\)</span>'nin herhangi bir satırıyla <span class="math inline">\(A\)</span>'nin kolon uzayına geçiş yapabiliyoruz. <span class="math inline">\(Ax\)</span>, ya da <span class="math inline">\(Ay\)</span>, vs.</p>
<p>O zaman, ve eğer kolon uzayından satır uzayına geri gelebilirsek, yani <span class="math inline">\(y = A^{+}(Ay)\)</span> ile yani, bunu yapmamızı sağlayan <span class="math inline">\(A^{+}\)</span> ile gösterilen şey bir sözde terstir. Bu ifadenin iyi tarafı sıfır uzaylarından bizi tamamen uzak tutuyor olması.</p>
<p>Sözde ters <span class="math inline">\(A^{+}\)</span>'i nasıl buluruz? Bir yöntem SVD kullanmak.</p>
<p>SVD ile <span class="math inline">\(A = U \Sigma V^T\)</span>.</p>
<p>Kertesi <span class="math inline">\(r\)</span> olan bir matrisin <span class="math inline">\(\Sigma\)</span>'sinin sadece <span class="math inline">\(r\)</span> köşegen öğesi sıfır olmayan değer içerir, diğerleri sıfırdır.</p>
<p><span class="math display">\[ 
\Sigma = 
\left[\begin{array}{cccc}
\sigma_1 &amp; &amp; &amp; \\
 &amp; \ddots &amp; &amp; \\
 &amp;  &amp; \sigma_r &amp; \\
 &amp;  &amp;  &amp; 0 \\
\end{array}\right]
 \]</span></p>
<p>Sözde tersi durumunda köşegenler neye benzer? Tam tersi düşünelim, bu kolay, bir bolu hesabı yapıyoruz, bu hesabı sadece sıfır olan köşegen değerlere uygulayamazdık, o zaman</p>
<p><span class="math display">\[ 
\Sigma^{+} = 
\left[\begin{array}{cccc}
1/\sigma_1 &amp; &amp; &amp; \\
 &amp; \ddots &amp; &amp; \\
 &amp;  &amp; 1/\sigma_r &amp; \\
 &amp;  &amp;  &amp; 0 \\
\end{array}\right]
 \]</span></p>
<p>Dikkat, <span class="math inline">\(\Sigma\)</span> <span class="math inline">\(n \times m\)</span> boyutlarında, <span class="math inline">\(\Sigma^{+}\)</span> ise <span class="math inline">\(m \times n\)</span> boyutlarında.</p>
<p><span class="math inline">\(\Sigma \Sigma^{+}\)</span> nedir?</p>
<p><span class="math display">\[ \Sigma \Sigma^{+} =  
\left[\begin{array}{cccc}
1 &amp; &amp; &amp; \\
 &amp; \ddots &amp; &amp; \\
 &amp;  &amp; 1 &amp; \\
 &amp;  &amp;  &amp; 0 \\
\end{array}\right]
\]</span></p>
<p>Boyut <span class="math inline">\(m \times m\)</span>. Çarpımı değişik yönden yaparsam?</p>
<p><span class="math display">\[ \Sigma^{+}\Sigma  =  
\left[\begin{array}{cccc}
1 &amp; &amp; &amp; \\
 &amp; \ddots &amp; &amp; \\
 &amp;  &amp; 1 &amp; \\
 &amp;  &amp;  &amp; 0 \\
\end{array}\right]
\]</span></p>
<p>Benzer durum, fakat boyut <span class="math inline">\(n \times n\)</span>.</p>
<p><span class="math inline">\(A = U \Sigma V^T\)</span> formülüne dönersek, <span class="math inline">\(A^{+}\)</span> nedir?</p>
<p><span class="math inline">\(V^{T}\)</span> birim dikgen (orthogonal) matristir, ve sözde tersi devriğine eşittir. <span class="math inline">\(\Sigma\)</span>'yi gördük, <span class="math inline">\(U\)</span> için benzer durum <span class="math inline">\(U^T\)</span>.</p>
<p><span class="math display">\[ A^{+} =  V \Sigma^{+} U^T\]</span></p>
<p>
  <a href="..">Yukarı</a>
</p>
</body>
</html>
