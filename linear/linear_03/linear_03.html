<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Ders 3</title>
  <style type="text/css">code{white-space: pre;}</style>
  <script
  src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full"
  type="text/javascript"></script>
</head>
<body>
<div id="header">
</div>
<h1 id="ders-3">Ders 3</h1>
<p>Önceki derslerde matris çarpımı yaptık, bu derste bu işlemin
kurallarını göreceğiz. Bu işi pek çok şekilde yapmanın yolu var ve hepsi
önemli, ve aynı sonucu veriyor.</p>
<p>Sonra matris tersi (inverse) konusuna gireceğiz, orada bir sürü
kavram var, ve çok önemli.</p>
<p>İki matrisi çarpma tekniğiyle başlayalım.</p>
<p><img src="3_01.png" /></p>
<p>Bu çarpımı elle yaparken bazen soldaki matrisin üzerinde sol işaret
parmağı, sağdakinde sağ işaret parmağı konulur, ve sol el soldan-sağa,
sağ el yukarıdan-aşağı hareket ettirilir, ve parmakların üzerinde olan
hücreler birbiri ile çarpılır, sonra bu çarpımlar toplanır. Üstte
soldaki matrisin 3. satırı, sağdaki matrisin 4. kolonu baz alınmış, bu
çarpım ve toplama sonucu <span class="math inline">\(C\)</span>’nin 3.
satır ve 4. kolonundaki değeri elde ederiz. Bu değere <span
class="math inline">\(c_{34}\)</span> diyelim,</p>
<p><span class="math display">\[
\left[\begin{array}{rrrr}
\\
\\
a_{31} &amp; a_{32} &amp; \dots \\
\\
\\
\end{array}\right]
\left[\begin{array}{rrrrr}
&amp; &amp; b_{14} &amp; &amp; \\
&amp; &amp; b_{24} &amp; &amp; \\
&amp; &amp;  &amp; &amp; \\
&amp; &amp;  &amp; &amp; \\
&amp; &amp;  &amp; &amp;
\end{array}\right]
=
\left[\begin{array}{rrrrr}
&amp; &amp;  &amp; &amp; \\
&amp; &amp;  &amp; &amp; \\
&amp; &amp; c_{34} &amp; &amp; \\
&amp; &amp;  &amp; &amp; \\
&amp; &amp;  &amp; &amp;
\end{array}\right]
\]</span></p>
<p><span class="math display">\[ c_{34} = \textrm{ 3. satır } \times
\textrm{ 4. kolon } \]</span></p>
<p>diyebiliriz, ve cebirsel olarak</p>
<p><span class="math display">\[ = a_{31}b_{14} + a_{32}b_{24} + ...
\]</span></p>
<p>Eğer toplama operatörü kullanarak daha temiz yazmak gerekirse,</p>
<p><span class="math display">\[ c_{34} = \sum_{k=1}^{n} a_{3k}b_{k4}
\]</span></p>
<p>ki <span class="math inline">\(n\)</span> satır sayısı <span
class="math inline">\(n\)</span>’dir.</p>
<p>Bu çarpımı tabii her zaman gerçekleştiremeyiz. Çarpımın olması için
matris boyutlarının uyumlu olması gerekir (illa kare matris olması da
gerekmez, ama uyumluluk gerekir). Üstteki çarpımın nasıl gerçekleştiğine
bakarsak bu uyumu görmeye başlarız herhalde, soldaki matrisin satırı
sağdakinin kolonu çarpılıyorsa bu satır ve kolon büyüklüklerinin eşit
olması gerekir. Diyelim ki <span class="math inline">\(m\)</span> satır
<span class="math inline">\(n\)</span> kolon içeren <span
class="math inline">\(A\)</span> matrisi <span class="math inline">\(m
\times n\)</span> boyutlarında ise, o zaman bu matris sadece <span
class="math inline">\(n \times p\)</span> boyutlarındaki bir <span
class="math inline">\(B\)</span> matrisi ile çarpılabilir, ve sonuç
<span class="math inline">\(m \times p\)</span> boyutlarında yeni bir
matris olur. Yeni matrisin boyutları <span
class="math inline">\(A\)</span>’nin satır sayısı <span
class="math inline">\(B\)</span>’nin kolon sayısına eşittir.</p>
<p>Matris çarpımına kolon bazlı bakabilir miyiz? Evet. Daha önce
öğrendiğimiz kolonla matris çarpımı fikrini kullanmak yeterli, mesela
alttaki durumda</p>
<p><span class="math display">\[
\underbrace{
\left[\begin{array}{rr}
\dots &amp; \dots   \\
\dots &amp; \dots   \\
\dots &amp; \dots
\end{array}\right]
}_{A m \times n}
\underbrace{
\left[\begin{array}{rr}
\uparrow &amp;  \dots\\
&amp;  \dots\\
\downarrow &amp; \dots
\end{array}\right]
}_{B, n \times p}
=
\underbrace{
\left[\begin{array}{rr}
\uparrow &amp;  \dots \\
&amp;  \dots \\
\downarrow &amp; \dots
\end{array}\right]
}_{C, m \times p}
\]</span></p>
<p><span class="math inline">\(A\)</span>’nin <em>tamamının</em> <span
class="math inline">\(B\)</span>’nin en sol kolonu ile çarpılması bize
<span class="math inline">\(C\)</span>’nin en sol kolonunu verecektir.
Dikkat, bu işlemde <span class="math inline">\(B\)</span>’nin diğer
kolonları hiçbir şekilde işleme dahil olmazlar. Yine eğer yine <span
class="math inline">\(A\)</span>’nin <em>tamamı</em> ile bu sefer ikinci
kolonu çarparsak <span class="math inline">\(C\)</span>’nin ikinci
kolonunu elde ederiz, vs.</p>
<p><span class="math display">\[
\underbrace{
\left[\begin{array}{rr}
\dots &amp; \dots   \\
\dots &amp; \dots   \\
\dots &amp; \dots
\end{array}\right]
}_{A m \times n}
\underbrace{
\left[\begin{array}{rr}
\dots &amp; \uparrow \\
&amp; \\
\dots &amp; \downarrow
\end{array}\right]
}_{B, n \times p}
=
\underbrace{
\left[\begin{array}{rr}
\dots &amp; \uparrow \\
&amp; \\
\dots &amp; \downarrow
\end{array}\right]
}_{C, m \times p}
\]</span></p>
<p>O zaman şu ifadeyi kullanabiliriz: “<span
class="math inline">\(C\)</span>’nin kolonları <span
class="math inline">\(A\)</span>’nin kolonlarının bir kombinasyonudur’’.
Bu ifade daha önceki kolon bakışımız ile uyumlu. Daha önce kolonların
kombine edilerek yeni bir kolon elde edildiğini gördük, bu fikri sadece
<span class="math inline">\(B\)</span> üzerinde, tekrar tekrar, her
<span class="math inline">\(B\)</span> kolonu ile ayrı ayrı uyguluyoruz,
ve sonuç olarak <span class="math inline">\(C\)</span>’nin ayrı ayrı
kolonlarını elde ediyoruz.</p>
<p>Satır Bakışı</p>
<p><span class="math display">\[
\underbrace{
\left[\begin{array}{rr}
\leftarrow  &amp; \rightarrow  \\
\dots &amp; \dots \\
\dots &amp; \dots
\end{array}\right]
}_{A m \times n}
\underbrace{
\left[\begin{array}{rr}
\dots &amp; \dots \\
\dots &amp; \dots \\
\dots &amp; \dots
\end{array}\right]
}_{B, n \times p}
=
\underbrace{
\left[\begin{array}{rr}
\leftarrow  &amp; \rightarrow  \\
\dots &amp; \dots  \\
\dots &amp; \dots
\end{array}\right]
}_{C, m \times p}
\]</span></p>
<p>Aynı çarpımı satırsal olarak düşünelim, tekrar daha önce öğrendiğimiz
satır bakışını ayrı ayrı satırlar olarak kullanıyoruz. <span
class="math inline">\(A\)</span>’nin tek bir satırı <span
class="math inline">\(B\)</span>’nin tamamını, tüm satırlarını kombine
ediyor ve bu şekilde <span class="math inline">\(C\)</span>’nin tekabül
eden satırını elde ediyoruz.</p>
<p>Peki 4. yol nedir? Şimdiye kadar gördüklerimiz satır ve kolon
noktasal çarpımı (her <span class="math inline">\(C\)</span> hücresi
için), <span class="math inline">\(A\)</span> kolon kombinasyonu, <span
class="math inline">\(B\)</span> satır kombinasyonu. Ya peki <span
class="math inline">\(A\)</span>’nin kolonunu alıp <span
class="math inline">\(B\)</span>’nin satırıyla çarpsak ne olur? Boyut
olarak bu neye benzerdi? <span class="math inline">\(A\)</span>’dan tek
kolon alınca boyut <span class="math inline">\(m \times 1\)</span>.
<span class="math inline">\(B\)</span>’den satır alınca boyut <span
class="math inline">\(1 \times p\)</span>. Çarpınca sonuç bir matris
olmaz mı? Evet, boyutu <span class="math inline">\(m \times p\)</span>
boyutunda bir matris ortaya çıkar. Bunu iki vektörün çarpımından elde
ettik! Ufak bir örnekte görelim,</p>
<p><span class="math display">\[
\left[\begin{array}{r}
2 \\ 3 \\ 4
\end{array}\right]
\left[\begin{array}{rr}
1 &amp; 6
\end{array}\right]
=
\left[\begin{array}{rr}
2 &amp; 12 \\
3 &amp; 18 \\
4 &amp; 24
\end{array}\right]
\]</span></p>
<p>Sağdaki matris çok özel bir matristir; öncelikle <span
class="math inline">\(C\)</span>’nin kolonları mesela <span
class="math inline">\(A\)</span>’nin (şu anda bir vektör) katlarıdır
aslında. Peki satırlar? <span class="math inline">\(C\)</span>’nin
satırları aynı zamanda <span class="math inline">\(B\)</span> nin
satırlarının da katlarıdır! O zaman şunu söyleyebiliriz. 4. yol <span
class="math inline">\(k=1,..,n\)</span> için <span
class="math inline">\(A\)</span>’nin <span
class="math inline">\(k\)</span>’inci kolonu ile <span
class="math inline">\(k\)</span>’inci satırının çarpımının toplamıdır.
Yani alttaki gibi örnekte göstermek gerekirse,</p>
<p><span class="math display">\[
\left[\begin{array}{rr}
2 &amp; 7 \\
3 &amp; 8 \\
4 &amp; 9
\end{array}\right]
\left[\begin{array}{rr}
1 &amp; 6 \\
0 &amp; 0
\end{array}\right]
=
\left[\begin{array}{r}
2 \\ 3\\ 4
\end{array}\right]
\left[\begin{array}{rr}
1 &amp; 6
\end{array}\right]
+
\left[\begin{array}{r}
7 \\ 8\\ 9
\end{array}\right]
\left[\begin{array}{rr}
0 &amp; 0
\end{array}\right]
\]</span></p>
<p>Eşitliğin sağında her toplamda ayrı birer matris var. Yani her
çarpımdan bir matris elde ediyoruz, sonra bu matrisleri üst üste koyarak
topluyoruz. Bu yaklaşım ayrı ayrı kolonları hesaplayıp onları yanyana
istiflemekten farklı, 4. yolda <span class="math inline">\(m \times
p\)</span> boyutlu bir matrisi sürekli elde ediyoruz, sonra bu
matrisleri topluyoruz.</p>
<p>Eğer iki üstteki örnekteki <span class="math inline">\(C\)</span>’nin
satırlarını vektör olarak çizseydim, onların hepsinin aynı yöne işaret
ettiğini görürdüm; üst üste binmiş farklı boyutlarında vektörler olarak
gözüküyörlerdi yani. Kolonları çizsem, yine aynı şekilde olurlardı.
Şimdi bir ifade kullanacağım, ki anlamı dersin ilerisinde daha açık hale
gelecek, “<span class="math inline">\(C\)</span>’nin satır uzayı da,
kolon uzayı da tek bir çizgidir (ayrı çizgiler tabii)’’.</p>
<p>Blok Teknigi</p>
<p>Aslinda matrisleri parcalara bolup carpimi o parcalar uzerinde yapmak
ta mumkundur.</p>
<p>Mesela <span class="math inline">\(A\)</span>’yi ve <span
class="math inline">\(B\)</span>’yi dört parçaya bölebilirim, ki <span
class="math inline">\(A\)</span> mesela <span class="math inline">\(10
\times 10\)</span> boyutlarında olabilir, o zaman çarpım sonucunun sol
üst köşesi ne olur? Alttaki gibi olur,</p>
<p><img src="3_02.png" /></p>
<p>Yani blokları sanki ayrı bir hücreymiş gibi görüp bildiğimiz çarpım
numarasını uygulayabiliyoruz.</p>
<p>Evet bugünlük matris çarpımı konusunu bitirdik. Artık matris tersi
alma konusuna gelebiliriz.</p>
<p>Matris Tersi (Inverses)</p>
<p>Matris tersi <span class="math inline">\(A^{-1}\)</span> mesela bir
<span class="math inline">\(A\)</span> matrisi için, eğer var ise, öyle
bir matristir ki <span class="math inline">\(A\)</span> ile çarpılınca
birim matrisi verir. Yani</p>
<p><span class="math display">\[ A^{-1} A = I \]</span></p>
<p>Tabii bu durum biraz daha detaylandırılabilir; mesela üstteki matris
tersi soldan ters (left inverse) olarak bilinir, ama kare matrisler için
soldan, sağdan hepsi aynıdır, yani kare durum için</p>
<p><span class="math display">\[ AA^{-1} = I \]</span></p>
<p>ifadesi de doğrudur. Bunu ispat etmek pek kolay değildir bu arada.
Neyse, karesel değil dikdörtgensel matris olsaydı o zaman sol ters sağ
terse eşit olmazdı; zaten boyut açıdan bu eşitlik imkansız olurdu.
Karesel açıdan boyutlar da uyumlu.</p>
<p>Önemli sorular “matris tersi ne zaman mevcuttur?’‘, ve “mevcut ise
nasıl bulunur?’’.</p>
<p>Tersi alınabilen matrisler aynı zamanda eşsiz olmayan (non-singular)
matrislerdir. Şimdi eşsiz olan ve tersi olmayan duruma bakalım. Ufak
örnek,</p>
<p><span class="math display">\[
A =
\left[\begin{array}{rr}
1 &amp; 3 \\ 2 &amp; 6
\end{array}\right]
\]</span></p>
<p>Bu matrisin niye tersi yoktur? Bu soruya değişik şekillerde cevap
verilebilir. Eğer determinantları görmüş olsaydık derdik ki
“determinantı hesaplayınca sıfır sonuç gelir’’. Başka bir sebep?</p>
<p>Diyelim ki <span class="math inline">\(A\)</span> bir başka matrisle
çarpılınca birim matris sonucunu verdi. Bu başka matris nedir? Eğer ters
yoksa, bu mümkün olamaz. Niye? Şimdi kolon bakışını düşünelim, eğer
<span class="math inline">\(A\)</span>’yi bir başka matris ile
çarpıyorsam ters olmayan durumda kolonlar birbirinin katıdır. Peki
birbirinin katı olan kolonların kombinasyonu ile birim matris elde
edebilir miyim? Mümkün değil. Çünkü birim matrisin kolonlarında 1 ve 0
değerleri var, ve üstteki durumda katları ekleyerek çıkartarak, vs bu
değerlere ulaşamam.</p>
<p>Bir diğer bakış açısı: <span class="math inline">\(Ax = 0\)</span>
denklemini tatmin edecek bir <span class="math inline">\(x\)</span>
vektörü bulabilir miyim? Matris formunda yazarsam,</p>
<p><span class="math display">\[
\left[\begin{array}{rr}
1 &amp; 3 \\ 2 &amp; 6
\end{array}\right]
\left[\begin{array}{r}
\dots \\ \dots
\end{array}\right]
=
\left[\begin{array}{r}
0 \\ 0
\end{array}\right]
\]</span></p>
<p>Noktalı yerlere ne gelmeli? Ne gelebilir?</p>
<p><span class="math display">\[
\left[\begin{array}{rr}
1 &amp; 3 \\ 2 &amp; 6
\end{array}\right]
\left[\begin{array}{r}
3 \\ -1
\end{array}\right]
=
\left[\begin{array}{r}
0 \\ 0
\end{array}\right]
\]</span></p>
<p>Şimdi bir zihin egzersizi: Eğer <span
class="math inline">\(A\)</span>’nin tersi olsaydı, her iki tarafı
matris tersiyle çarpardım,</p>
<p><span class="math display">\[A^{-1}Ax = A^{-1} 0\]</span></p>
<p><span class="math display">\[x = 0\]</span></p>
<p>sonucunu elde ederdim. Yani <span class="math inline">\(x=0\)</span>
olması gerekirdi. Fakat <span class="math inline">\(x \ne 0\)</span>,
biraz önce üstte bunu bulduk. Burada bir çakışma var (contradiction),
demek ki başlangıç hipotezi yanlıştır; <span
class="math inline">\(A\)</span>’nin tersi yoktur.</p>
<p>Tersi olan bir matris alalım. Boşluğa ne gelmeli?</p>
<p><span class="math display">\[
\underbrace{
\left[\begin{array}{rrr}
1 &amp; 3 \\
2 &amp; 7
\end{array}\right]
}_{A}
\underbrace{
\left[\begin{array}{rrr}
&amp;  \\
&amp;
\end{array}\right]
}_{A^{-1}}
=
\underbrace{
\left[\begin{array}{rrr}
1 &amp; 0 \\
0 &amp; 1
\end{array}\right]
}_{I}
\]</span></p>
<p>Kolonsal olarak düşünelim,</p>
<p><span class="math display">\[
\underbrace{
\left[\begin{array}{rrr}
1 &amp; 3 \\
2 &amp; 7
\end{array}\right]
}_{A}
\underbrace{
\left[\begin{array}{rrr}
a &amp;  \\
b &amp;
\end{array}\right]
}_{A^{-1}}
=
\underbrace{
\left[\begin{array}{rrr}
1 &amp;  \\
0 &amp;
\end{array}\right]
}_{I}
\]</span></p>
<p>Yani tersin ilk kolonuna öyle <span
class="math inline">\(a,b\)</span> değerleri bulalım ki bu kolon <span
class="math inline">\(A\)</span>’yi çarpınca (kolonlarını kombine
edince) sonuç <span class="math inline">\(\left[\begin{array}{rr}1
&amp;  0\end{array}\right]^T\)</span> olsun.</p>
<p>Aynı şekilde ikinci kolon için ama bu sefer sonuç <span
class="math inline">\(\left[\begin{array}{rr}0
&amp;  1\end{array}\right]^T\)</span> olsun.</p>
<p><span class="math display">\[
\underbrace{
\left[\begin{array}{rrr}
1 &amp; 3 \\
2 &amp; 7
\end{array}\right]
}_{A}
\underbrace{
\left[\begin{array}{rrr}
a &amp; c \\
b &amp; d
\end{array}\right]
}_{A^{-1}}
=
\underbrace{
\left[\begin{array}{rrr}
1 &amp; 0 \\
0 &amp; 1
\end{array}\right]
}_{I}
\]</span></p>
<p>Belki de şöyle söylemek lazım; burada aynı anda iki denklem sistemi
çözüyor gibiyiz. Bu bağlamda Gauss-Jordan’ın fikri şudur; her iki
denklemi aynı anda çöz. Denklemler şunlardır</p>
<p><span class="math display">\[
\left[\begin{array}{rrr}
1 &amp; 3 \\
2 &amp; 7
\end{array}\right]
\left[\begin{array}{r}
a  \\
b
\end{array}\right]
=
\left[\begin{array}{rrr}
1  \\
0
\end{array}\right]
\]</span></p>
<p><span class="math display">\[
\left[\begin{array}{rrr}
1 &amp; 3 \\
2 &amp; 7
\end{array}\right]
\left[\begin{array}{r}
c  \\
d
\end{array}\right]
=
\left[\begin{array}{rrr}
0  \\
1
\end{array}\right]
\]</span></p>
<p>Gauss ile Jordan bu konu hakkında konuşuyorlarmış, Jordan Gauss’a
“bunların ikisini niye aynı anda çözmüyorsun?’’ demiş. Hikaye böyle!
Bunun için Jordan’ın fikri eklemlemeyi genişletmektir. Daha önce
gördüğümüz gibi, denklem çözmek demek, eklemlenmiş (augmented) matrisi
çözmek demektir, 1. denklem için</p>
<p><span class="math display">\[
\left[\begin{array}{rr|r}
1 &amp; 3 &amp; 1\\
2 &amp; 7 &amp; 0
\end{array}\right]
\]</span></p>
<p>çözülürdü mesela. İki denklem için fikir 2. sonucu da eklemlenmiş
kısma koymak, yani</p>
<p><span class="math display">\[
\left[\begin{array}{rr|rr}
1 &amp; 3 &amp; 1 &amp; 0\\
2 &amp; 7 &amp; 0 &amp; 1
\end{array}\right]
\]</span></p>
<p>sistemini çözmek. Üstteki sistem çözülünce sonuç matris tersi
olacaktır! Çünkü eklemlenmiş kısıma dikkat edersek, o kısım aslında bir
birim matrisidir. Şimdi eliminasyona başlarız, mesela 1. satırı 2 ile
çarpıp 2. satırdan çıkartmak yani,</p>
<p><span class="math display">\[
\left[\begin{array}{rr|rr}
1 &amp; 3 &amp; 1 &amp; 0\\
0 &amp; 1 &amp; -2 &amp; 1
\end{array}\right]
\]</span></p>
<p>elde ederiz. Üstteki sol matris üst üçgensel. Bu noktada Gauss “iş
tamamdır’’ diyor, fakat Jordan devam et diyor. Şimdi en üst satırdaki 3
sayısını elimine et. O zaman alttaki satırı 3 ile çarpıp 1. satırdan
çıkartırız,</p>
<p><span class="math display">\[
\left[\begin{array}{rr|rr}
1 &amp; 0 &amp; 7 &amp; -3\\
0 &amp; 1 &amp; -2 &amp; 1
\end{array}\right]
\]</span></p>
<p>Böylece sol kısımda birim matris edildi. Ve tanım itibariyle sağ
kısımda ise <span class="math inline">\(A^{-1}\)</span> elde etmiş
oldum. Peki bu nasıl oldu? Elimizde bir <span
class="math inline">\(\left[\begin{array}{r|r}A &amp;
I\end{array}\right]\)</span> var, ve onda eliminasyon yapıyorum, yani
onu bir sürü <span class="math inline">\(E\)</span> ile ardarda
çarpıyorum, ya da tek nihai bir <span class="math inline">\(E\)</span>
ile çarpıyorum.</p>
<p><span class="math display">\[ E \left[\begin{array}{rr}A &amp;
I\end{array}\right] =
\left[\begin{array}{rr}I &amp; ?\end{array}\right]
\]</span></p>
<p>Eğer <span class="math inline">\(EA = I\)</span> elde edebiliyorsam,
<span class="math inline">\(E\)</span> öyle bir şeydir ki <span
class="math inline">\(A\)</span> ile çarpınca bana <span
class="math inline">\(I\)</span> vermektedir. Bu “şey’’ o zaman matris
tersinden başka bir şey olamaz, yani <span class="math inline">\(E =
A^{-1}\)</span>. Devam edersek,</p>
<p><span class="math display">\[ E \left[\begin{array}{rr}A &amp;
I\end{array}\right] =
\left[\begin{array}{rr}EA &amp; EI\end{array}\right] =
\left[\begin{array}{rr}I &amp; EI\end{array}\right] =
\left[\begin{array}{rr}I &amp; E\end{array}\right] =
\left[\begin{array}{rr}I &amp; A^{-1}\end{array}\right]
\]</span></p>
<p><span class="math inline">\(E\)</span> birim matrisi ile çarpıldı.
Demek ki sonuç matrisinin sağ kısmında görülen matris <span
class="math inline">\(E\)</span>’dir, yani matris tersidir.</p>
<p>
  <a href="..">Yukarı</a>
</p>
</body>
</html>
