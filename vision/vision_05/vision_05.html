<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  
    <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>

  <title>Ders 5</title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="ders-5">Ders 5</h1>
<p>Bu derste kameradaki görüntünün nasıl oluştuğundan bahsedeceğiz. 3D tekrar oluşturma (reconstruction) eyleminin amacı bu işlemi tersine çevirmek, 3D bir şekilde 2D görüntü haline geliyor, biz 2D'deki bilgiden 3D'ye geri gitmeye uğraşıyoruz. Önceki derste kameranın hareketini inceledik, rotasyon ve yer değiştirme. Bu derste ana konu yansıtma / izdüşüm (projection), yani 3 boyutlu dünyanın 2 boyutlu düzlem üzerine yansıması.</p>
<p>Farklı yansıtma teknikleri vardır, en iyi bilineni perspektif yansıtma (perpective projection) tekniğidir.</p>
<p>Görüntü oluşumunun incelenmesinin uzun bir tarihi var. Bu alandaki ilk incelemenin M.Ö. 400 tarihine, Öklit tarafından yapıldığı biliniyor. Kısmen doğru perspektif yansıtma örnekleri M.Ö. 1 yılında Pompei'de bulunmuştur. Fakat bu bilgi kesintisiz bir şekilde devam etmemiş anlaşılan, çünkü Rönesans'a kadar uzun bir süre diğer bilimciler, sanatçılar perspektif geometrisinden habersiz bir şekilde işlerini yapmışlar; Rönesans öncesi yağlıboya resimlerine bakılırsa çoğu resimlerdeki objelerin, insanların düz bir şekilde, derinlik bilgisi kullanılmadan resmedildiği görülebilir. Burada sanatçıların tercihleri de rol oynamıştır muhakkak, sanatın gerçekçi değil ikonik, temsili olması istenmiş herhalde.</p>
<p>Rönesans sırasında perspektifsel geometri tekrar keşfedildi, ilerletildi ve sanat bu şekilde üretilmeye başlandı. Sanatçılar Brunelleschi, Donatello, Alberti bu yönde araştırmalar yaptılar, hatta yansıtma süreci hakkındaki ilk eser <em>Della Pittura</em> kitabında Alberti'ye ait. Pür yansıtsal geometri olmasa da mesela ışığın madde ile etkileşiminin nasıl olduğu da araştırıldı, 1500'lu yılllarda ünlü Leonardo da Vinci bu konuyla çok ilgilendi, Rönesans sanatçıları Caravaggio, Raphael aynı şekilde.</p>
<p>Perspektif yansıtma ve görüntü oluşumda en iyi bilinen model iğne deliği kamera (pinhole camera) modelidir. Bu model en basit haliyle bir kutuda çok ufak bir delik açıldığı durumdur, böylece dışarıdan gelen objelerden yansıyan ışık (ki bu ışık gözümüze düştüğü için o objeleri görüyoruz zaten), bu ufak delikten çıkarak kutuya girer.</p>
<p><img src="pinhole3.png" /> <img src="pinhole4.png" /></p>
<p>İlginç bir durum şu; ışık hüzmeleri düz gitmeye mecburlar, ama ufak bir delikten geçmeye de mecburlar. Bu durumda geometriye göre kutunun arkasında, yani deliğin arkasındaki yansıma terse dönmüş olacaktır. Böylece bir perspektif yansıtma elde edeceğiz. Altta soldaki resimde temsili olarak bunu görebiliriz. Alt sağdaki resim ise gerçek bir deneyden alınmıştır, aslında bu deney çok basit, bir kutu, bir mum, kutuda bir delik yeterli. Kutunun arkasına bakınca hakikaten ters dönmüş bir mum imajı görüyoruz!</p>
<p><img src="pinhole5.png" /> <img src="pinhole2.png" /></p>
<p>İğne deliği kamera oldukça basit bir model / teknik, az ışıklı ortamlarda pek başarılı değil; bugünlerde delik yerine mercek (lens) kullanılıyor, böylece lensin farklı noktalarına düşen ışık hüzmeleri arka planda görüntü oluşumu için odaklanıyor / toparlanıyor. Merceklerin işleyişi hakkında biraz genel bilgi; mercekte farklı noktalar ışığı değişik şekillerde &quot;kırarlar'' (refract), ve bu kırılma odaklama amaçlı kullanılır.</p>
<div class="figure">
<img src="pinhole1.png" />

</div>
<p>Üstteki mercek te bir perspektif yansıtma oluşturur.</p>
<p>Odak noktaları ilginç, merceğin solunda ve sağında iki <span class="math inline">\(F\)</span> noktası var. Bu noktaların mercege aynı uzaklıkta olması şart değil, ama eğer mercek simetrik ise (üstteki gibi) o zaman uzaklık eşit.</p>
<p>Merceğin işleyişine göre, herhangi bir <span class="math inline">\(P\)</span> noktası için diyelim, eksene paralel giren <span class="math inline">\(P\)</span> ışığı mercekten çıkınca arka odak noktasından geçmeli, sol odak noktasından giren <span class="math inline">\(P\)</span> ışığı mercekten çıkınca eksene paralel gitmeli. Böylece pek çok farklı yerden geçen ışık hüzmeleri aynı yerde odaklanıyor, iğne deliği kamerasına kıyasla daha fazla ışığı toparlayabilmiş oluyoruz.</p>
<p>Üstteki modele göre perspektif yansıtmanın formüllerini nasıl türeteceğiz? Resimdeki iki üçgen <span class="math inline">\(A,B\)</span> önemli; mesela <span class="math inline">\(P\)</span> noktasını alıp yerini değiştirsem bu üçgenlerin şekli değişecektir. <span class="math inline">\(A\)</span> üçgeni <span class="math inline">\(P\)</span> noktasının yüksekliği üzerinden <span class="math inline">\(Y\)</span>'yi veriyor, <span class="math inline">\(B\)</span> üçgeninin sağ kısmı ise <span class="math inline">\(y\)</span>'yi. Oranlar şöyle,</p>
<p><span class="math display">\[ \frac{Y}{Z} = -\frac{y}{f} \iff y = -f \frac{Y}{Z} \]</span></p>
<p>Eksi değeri görüntünün ters dönmesinden ileri geliyor, mum örneğinde mumun tepe taklak olmasında bu durumu görüyoruz. Dersin ilerisinde negatif işareti kullanmayacağız, görüntüyü tekrar çevirilmiş kabul edeceğiz. Ayrıca zihinde canlandırmanın kolay olması için mercekten geçtikten sonra üzerine görüntü düşen algılayıcı düzlemi sanki mercek ile dış nesne arasındaymış gibi de hayal edebiliriz. Matematiksel olarak bu iki işlem (hem imajı dikey olarak, hem de imaj perdesini mercek arkasından önüne almak) <span class="math inline">\(x,y\)</span> eksenlerinin işaretlerinin tersini kullanmak demektir. Bundan sonra işlemlerimizi bu şekilde yapacağız, aklımızda olsun.</p>
<div class="figure">
<img src="front.png" />

</div>
<p>Perspektif transformasyonu <span class="math inline">\(\pi\)</span> o zaman şu şekilde gösterilir,</p>
<p><span class="math display">\[ 
\pi: \mathbb{R}^3 \to \mathbb{R}^2; \qquad 
X \to x = \pi(X) =  \left[\begin{array}{l}
f \frac{X}{Z} \\ f \frac{Y}{Z}
\end{array}\right]
\]</span></p>
<p>3D objeyi 2D'ye çevirmek böyle oluyor. Görüldüğü gibi oldukça basit bir işlem, tek pürüz, işlemin gayrı lineer olması, çünkü <span class="math inline">\(Z\)</span> ile <em>bölüyoruz</em>. Eğer bir matris ile bu işi yapıyor olsaydım (ki bu çarpma, toplama işlemleri anlamına gelirdi), bu matrisin tersi ile geriye gitmek kolay olurdu. Ama üstteki durumda işimiz zorlaştı, çünkü gayrı lineer bir işlem yaptık. Bu zorluk tüm dersimiz boyunca bizi uğraştırmaya devam edecek.</p>
<p>Fakat en azından notasyonel olarak işimizi biraz kolaylaştırabiliriz, eğer <span class="math inline">\(x\)</span>'i ve <span class="math inline">\(\pi(X)\)</span>'i <span class="math inline">\(Z\)</span> ile çarparsak, sağ tarafta bölümden kurtulmuş oluruz, ayrıca 2 boyutta homojen kordinat sistemine geçersek</p>
<p><span class="math display">\[ 
Zx = Z \left[\begin{array}{r}
x \\ y \\ 1
\end{array}\right]  = 
\left[\begin{array}{rrrr}
f &amp; 0 &amp; 0 &amp; 0 \\
0 &amp; f &amp; 0 &amp; 0 \\
0 &amp; 0 &amp; 1 &amp; 0
\end{array}\right]
\left[\begin{array}{r}
X \\ Y \\ Z \\ 1
\end{array}\right] = K_f \Pi_0 X
\]</span></p>
<p>Böylece gayrı lineer kısmı ayırmış olduk, ve en sağdaki eşitlikte görüldüğü gibi sadece lineer bir çarpımla iş görebiliyoruz. Ayrıca içinde <span class="math inline">\(f\)</span>'ler olan matrisi <span class="math inline">\(K_f\)</span> ve <span class="math inline">\(\Pi_0\)</span> olarak ayrıştırabiliriz,</p>
<p><span class="math display">\[ K_f =
\left[\begin{array}{rrr}
f &amp; f &amp; 0 \\
0 &amp; f &amp; 0 \\
0 &amp; 0 &amp; 1
\end{array}\right], \qquad
\Pi_0 =
\left[\begin{array}{rrrr}
1 &amp; 0 &amp; 0 &amp; 0\\
0 &amp; 1 &amp; 0 &amp; 0\\
0 &amp; 0 &amp; 1 &amp; 0
\end{array}\right]
 \]</span></p>
<p><span class="math inline">\(\Pi_0\)</span>'ya standart yansıtma matrisi (standard projection matrix) ismi veriliyor. Bu niye faydalı? Çünkü <span class="math inline">\(\Pi_0\)</span> her durumda aynı, genel (generic) bir matris. Sadece <span class="math inline">\(K_f\)</span> kameraya özgü bir matris, her değişik <span class="math inline">\(f\)</span> için (ki farklı kameraların farklı <span class="math inline">\(f\)</span>'leri olacaktır) farklıdır.</p>
<p>İlginç bir yaklaşıksallaşma <span class="math inline">\(Z\)</span>'yi, yani kameradan olan uzaklığı sabit kabul etmektir, <span class="math inline">\(Z\)</span> yerine mesela <span class="math inline">\(\lambda &gt; 0\)</span> diyelim; bu argüman der ki &quot;eğer modellediğimiz 3D noktalar kameradan yeterince uzakta ise <span class="math inline">\(Z\)</span>'yi tek bir sabit ile gösterebiliriz''. <span class="math inline">\(\lambda\)</span> tabii ki gerçek uzaklıktır, çünkü onu <span class="math inline">\(Z\)</span>'nin yerine geçecek şekilde seçeceğiz, ve <span class="math inline">\(Z\)</span> gerçek dünya kordinatından geliyor.</p>
<p>Biraraya Getirelim</p>
<p>Bu noktada her şeyi biraraya getirmeye uğraşalım - perspektif, kamera hareketi... <span class="math inline">\(X_0\)</span> dünya kordinatlarında (dikkat hareket eden kamera kordinatında değil) bir 3D nokta. Bu noktayı kameranın katı gövde hareketi üzerinden kamera kordinatı <span class="math inline">\(X\)</span>'e çevirmek istiyoruz,</p>
<p><span class="math display">\[ X = RX_0 + T \]</span></p>
<p>Homojen kordinatlarda, yani <span class="math inline">\(X\)</span> vektörünün sonuna 1 ekleyerek <span class="math inline">\(X = \left[\begin{array}{cccc} X&amp;Y&amp;Z&amp;1 \end{array}\right]^T\)</span></p>
<p><span class="math display">\[ X = gX_0 = \left[\begin{array}{rrr}
R &amp; T \\ 0 &amp; 1
\end{array}\right] X_0 \]</span></p>
<p>Üstteki matrisin tersi alınabilir olduğunu hatırlayalım. Homojen formatına geçmemizin bir sebebi de buydu zaten, ki üstteki matris tersi alınabilir olabilsin. Tamamını bir araya koyunca,</p>
<p><span class="math display">\[ \lambda x = K_f \Pi_0 g X_0 \]</span></p>
<p>Eğer odak uzaklığı (focal length) <span class="math inline">\(f\)</span> biliniyorsa görüntü kordinatlarını değiştirerek onu 1'e normalize edebiliriz, ki bu duruma <span class="math inline">\(K_f\)</span>'i üstteki formülden çıkartmak mümkündür,</p>
<p><span class="math display">\[ \lambda x = \Pi_0 X = \Pi_0 g X_0 \]</span></p>
<p>çünkü iki üstteki formüldeki çarpımlara sağdan sola bakarsak dünya kordinatından kameraya, oradan iki boyutlu görüntüye, ve <span class="math inline">\(K_f\)</span> olduğu durumda odak uzaklığı üzerinden ölçekleme yapılıyor. Üstteki iki formülü ve benzer form'ları sağdan sola okumak lazım.</p>
<p>Piksel Kordinatları</p>
<p>Dönüştürme, değiştirme daha bitmedi! Bir tane daha dönüşüm lazım,</p>
<div class="figure">
<img src="pixcoord.png" />

</div>
<p>Şimdiye kadar yaptıklarımız bize görüntüyü üstteki resim gibi verecek. Dış dünyadaki objeler <span class="math inline">\(x_{cam},y_{cam}\)</span> kordinatlarına göre eksenlerin altına ya da üstüne düşebilecekleri için eksi, artı değerlere sahip olabilecekler. Fakat biz kameradan gelen değerleri hep artı değer olarak görmek istiyoruz, bu amaçla kordinat merkezini sol alt köşeye taşımak lazım, <span class="math inline">\(o_x,o_y\)</span> ile bunu yaparız.</p>
<p>Ayrıca kameranın görüntüsü dikey olarak yatay durumundan daha &quot;yassı'' olabilir, bu durumda görüntüdeki pikseller de bir dikdörtgeni andıracaklardır. Halbuki dış dünyayı herhangi bir yönde yassılaşmış olarak değil, eşit ölçeklerde görmek isteriz, eğer varsa bu eksikliği nötralize etmek için yatay / dikey ölçeklemeyi düzeltmemiz gerekir, buna kaykı -skew- düzeltmek deniyor) <span class="math inline">\(s_\theta\)</span> ile yapılır, fakat pratikte biz bu durumun olmadığını farz edeceğiz.</p>
<p>Bir ölçekleme daha, piksel kordinatları birim ölçekte değil ise bunu da <span class="math inline">\(s_x,s_y\)</span> ile düzeltebiliriz.</p>
<p>Hepsi bir arada tek matris <span class="math inline">\(K_s\)</span> içinde</p>
<p><span class="math display">\[ K_s = \left[\begin{array}{rrr}
s_x &amp; s_\theta &amp; o_x \\
0 &amp; s_y &amp; o_y \\
0 &amp; 0 &amp; 1
\end{array}\right] \]</span></p>
<p>Hepsi bir arada</p>
<p><span class="math display">\[ 
\lambda
\left[\begin{array}{c}
x&#39; \\ y&#39; \\ 1
\end{array}\right]
=
\underbrace{
\left[\begin{array}{rrr}
s_x &amp; s_\theta &amp; o_x \\
0 &amp; s_y &amp; o_y \\
0 &amp; 0 &amp; 1
\end{array}\right]
}_{K_s}
\underbrace{
\left[\begin{array}{rrr}
f &amp; f &amp; 0 \\
0 &amp; f &amp; 0 \\
0 &amp; 0 &amp; 1
\end{array}\right]}_{K_f}
\underbrace{
\left[\begin{array}{rrrr}
1 &amp; 0 &amp; 0 &amp; 0\\
0 &amp; 1 &amp; 0 &amp; 0\\
0 &amp; 0 &amp; 1 &amp; 0
\end{array}\right]}_{\Pi_0}
\left[\begin{array}{r}
X \\ Y \\ Z \\ 1
\end{array}\right]
 \]</span></p>
<p>Elimizde pek çok transformasyon matrisi var artık. Peki bu matrislerden hangisi kameranın içsel yapısıyla alakalıdır acaba? Yani marka ABC satın alıyorum, ya da onun yerine marka XYZ alıyorum; bu iki kamera arasındaki imalatla alakalı hangi parametreler birinden ötekine değişir? Odak uzaklığı <span class="math inline">\(f\)</span> bunlardan biri, bu parametre kameranın görüntü uzaklaştırma, yakınlaştırma (zoom in, out), yani donanımı ile alakalı bir durum.</p>
<p><span class="math inline">\(K_s\)</span> matrisi de kameranın iç yapısıyla, donanım ayarlarıyla alakalı. Mesela bir kameradaki çözünürlüğü değiştirdiğimiz zaman <span class="math inline">\(K_s\)</span> içindeki değerleri değiştirmemiz gerekir.</p>
<p>O zaman bu iki matrisi birleştirebiliriz, <span class="math inline">\(K = K_sK_f\)</span>, ki <span class="math inline">\(K\)</span>'ye içsel parametre matrisi (intrinsic parameter matrix) adı verilir.</p>
<p><span class="math display">\[ K = K_sK_f = \left[\begin{array}{rrr}
fs_x &amp; fs_\theta &amp; o_x \\
0 &amp; fs_y &amp; o_y \\
0 &amp; 0 &amp; 1
\end{array}\right] \]</span></p>
<p>Daha kısa olarak <span class="math inline">\(\alpha_x = fs_x,\alpha_y=fs_y\)</span>. En-boy oranı (aspect ratio) ise <span class="math inline">\(\sigma = \alpha_x/\alpha_y\)</span>.</p>
<p>Devam edelim,</p>
<p><span class="math display">\[ \lambda x = K\Pi_0 X = K \Pi_0 g X_0 = \Pi X_0 \]</span></p>
<p>Dikkat, yeni bir <span class="math inline">\(\Pi\)</span> matrisi var, bu bir <span class="math inline">\(3 \times 4\)</span> matris ve <span class="math inline">\(\Pi = K\Pi_0g\)</span> olarak tanımlı. Bu matrise genel yansıtma matrisi (general projection matrisi) adı veriliyor. <span class="math inline">\(\Pi = (KR, KT)\)</span> yani.</p>
<p><span class="math inline">\(K\)</span> matrisi içsel parametreler ise, dışsal parametreler <span class="math inline">\(g\)</span> içinde. Bir kamerayı hareket ettirdiğimizde içsel parametreleri aynı kalacak, dışsal parametreler 6 serbestlik derecesi üzerinden değişecek.</p>
<p>Konumuzdaki çoğu uygulama iki ana dala ayrılabilir, kamera kalibrasyonu bilinen durum, ya da bilinmeyen durum. Kamera bizimse hesaplarımıza başlamadan önce onu inceleyip, odak uzaklığını kendimiz set edip kalibrasyonu öğrenebiliriz, yani <span class="math inline">\(K\)</span> bilinir. Bu kolay senaryo. Kalibrasyonsuz durum da olabilir; elimizde sadece arka arkaya &quot;bir'' kameradan gelmiş görüntüler var, ama kamera hakkında hiçbir şey bilmiyoruz. İtiraf etmek gerekirse bu senaryo oldukça işleri zorlaştırıyor.</p>
<p>Not: Bazı görüntü dosyalarının içinde içsel parametreler kaydedilmiş olabiliyor bu arada, İnternet'ten bir sürü resim indirip 3D tekrar oluşturma yapmak istenirse bunu akılda tutmak faydalı.</p>
<p>Tüm bunlardan sonra <span class="math inline">\(x&#39;,y&#39;\)</span> formülüne dönelim, unutmayalım üstteki transformasyonlar lineer değil demiştik, <span class="math inline">\(Z\)</span> ile, yani <span class="math inline">\(\lambda\)</span> ile bölüm gerekiyordu, o zaman nihai sonuç</p>
<p><span class="math display">\[ 
x &#39; = \frac{\pi_1^TX_0}{\pi_3^TX_0}, \qquad
y &#39; = \frac{\pi_2^TX_0}{\pi_3^TX_0}, \qquad
z&#39; = 1
\]</span></p>
<p>ki <span class="math inline">\(\pi_1^T,\pi_2^T,\pi_3^T \in \mathbb{R}^4\)</span> yansıtma matrisi <span class="math inline">\(\Pi\)</span>'nin satırları.</p>
<p>[Küresel perspektif izdüşümü, yarıçapsal yamultma (radial distortion), preimage, coimage atlandı]</p>
<p>Ekler</p>
<p>[1]'deki programı kullanarak kamera matris parametrelerindeki değişimin görüntüye nasıl yansıdığını görebiliriz. Her resim tek bir parametrenin değiştirilmesiyle elde edilmiştir.</p>
<p>Odak Uzaklığı</p>
<p><img src="05_01.png" /> <img src="05_02.png" /></p>
<p>Kaykı, <span class="math inline">\(x_0\)</span></p>
<p><img src="05_03.png" /> <img src="05_04.png" /></p>
<p><span class="math inline">\(y_0\)</span></p>
<p><img src="05_05.png" /> <img src="05_06.png" /></p>
<p>Kaynaklar</p>
<p>[1] Kyle Simek, Dissecting the Camera Matrix, Part 3: The Intrinsic Matrix, <a href="http://ksimek.github.io/2013/08/13/intrinsic/" class="uri">http://ksimek.github.io/2013/08/13/intrinsic/</a></p>
</body>
</html>
