<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  
    <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>

  <title>Ders 4</title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="ders-4">Ders 4</h1>
<p>Sinek Nüfus Patlaması (Insect Outbreak)</p>
<p>Bu çatallaşma içeren modelin 2 parametresi olacak, ilginç bir özelliği ise sistemin &quot;zıplamalar'' içerecek olması; yani dışarıdan değiştirdiğimiz parametre sürekli, ama ona cevaben sistemin davranışı bazen sürekli olmayan şekilde, kesintiler içeren türden, yani değer değişiklikleri &quot;zıplamalar'' içeriyor olacak.</p>
<p>Baz alacağımız bilimsel makale [1], makalede işlenen organizma bir tür kurtçuk (spruce budworms). Bu tür kurtçuklar Kanada'da görülüyor en çok, özellikle ormanda çalışan odun üreticileri için bir kabus, eğer bu kurtçuk bir yerde patlama yapmışsa, bir ormanı tamamen yokedebiliyorlar. Ağaç yapraklarını yiyorlar, ve o kadar çok yiyorlar ki (4 sene içinde tüm ormanı bitirebilirler) ormanın gelişmesi sekteye uğruyor. Ormanın tekrar eski haline gelmesi on seneler alıyor.</p>
<p>Bu felaket anlaşıldığı üzere rutin olarak olan bir şey, belki 10-20 sene kurtçuk ortaya çıkmıyor, fakat birdenbire çıkıp çok hasar yaratıyorlar. Pek çok kişi bu durumu nasıl idare edeceklerini düşünmeye başlamışlar, acaba ilaç mı kullansak, ne kadar, ne zaman, kurtçuklar nasıl, ne zaman gelişiyor? Bu soruları [1] cevaplamaya uğraşmış. Çok basit bir modelle ise başlamışlar. Tek bir değişken var, <span class="math inline">\(N(t)\)</span> kurtçuk nüfusu, ve lojistik modeli üzerinden,</p>
<p><span class="math display">\[ \dot{N} = RN \big(1-\frac{N}{K}\big)  \]</span></p>
<p>Lojistik modelinde nüfus kendisiyle yarışır - kurtçuklar yaprakları yemek için kendileri ile yarış halindeler, <span class="math inline">\(K\)</span> taşıma kapasitesi. Diğer yandan bu modelde bir avcı faktörü var, onlar kuşlar. Kuşlar kurtçuk yiyorlar, ve nüfusu eksiltiyorlar, o zaman avcılık (predation) için bir <span class="math inline">\(p\)</span> ekliyoruz,</p>
<p><span class="math display">\[ \dot{N} = RN \big(1-\frac{N}{K}\big) - p(N) \]</span></p>
<p>Biyologlar <span class="math inline">\(p(N)\)</span>'i şu şekilde tarif ediyorlar, <span class="math inline">\(p(N)\)</span> basit bir fonksiyon değil, yani daha fazla kurtçuk onların daha hızlı ölmesi (yenmesi) anlamına gelmeyecek. Gözlemlerden anlaşılıyor ki kuşlar bu konuda ilginç davranışlar sergiliyor, <span class="math inline">\(p(N)\)</span> gayrı lineer bir fonksiyon. Araştırmalara göre bu fonksiyon,</p>
<div class="figure">
<img src="04_01.png" />

</div>
<p>şeklinde. Çok ufak başlıyor, bu şekilde bir süre gidiyor, sonra birdenbire, bir tipik sayı, <span class="math inline">\(A\)</span> diyelim, sonrası sert bir değişim gösteriyor. Bu bir doygunluk noktası <span class="math inline">\(B\)</span>'ye gelinceye kadar devam ediyor. Bunun niye böyle olduğu hakkında biraz daha çetrefil bir hikaye oluşturabiliriz; ilk başta çok az kurtçuk var, kuşlar onları görmüyor bile, bir anlamda kurtçuklar &quot;radarın altında'' yaşıyorlar. Fakat bir kritik eşik sonrası kuşlar kurtçukları farkediyor, ve onları avlamaya başlıyor. Belki de kuşların hassas olduğu / baktıkları şey bir yaprak üzerindeki kurtçuk yoğunluğu. Yeterince yoğunluk varsa, kuşlar yaprağa iniş yapıp kurtçukları yemeye başlıyor. Tabii bir süre sonra kuşlar artık yiyebilecekleri kadar hızlı yiyorlar, bundan fazlası mümkün değil, mesela 1 milyon kurtçuk sonrası 2 milyon olabilir, ama onları daha hızlı tüketmek mümkün değil. Bu noktaya da <span class="math inline">\(B\)</span>'de ulaşılıyor.</p>
<p>Cebirsel olarak</p>
<p><span class="math display">\[ p(N) = \frac{BN^2}{A^2 + N^2} \]</span></p>
<p>Soru</p>
<p>Peki kuşların nüfusu avcılıkta önemli değil mi?</p>
<p>Cevap</p>
<p>Tabii bazı faktörleri model dışında bırakıyoruz, kuşların nüfusu bunlardan biri. Ormanın da dinamikleri var, ağaç azaldıkça mesela farklı şeyler olabilir, bu tür faktörleri dışarıda bıraktık. Zaman dilimi burada önemli, üstteki modeli belki de birkaç hafta içinde olanlar üzerinden düşünmek daha uygun, orman, kuşların nüfus dinamikleri çok daha uzun vadeli değişimler. Daha çetrefil, daha uzun vadeli modeller bu ek parametreleri de gözönüne alabilir muhakkak. Ama üstteki modelin de parametre uzayı oldukça geniş / zengin, <span class="math inline">\(R,K,A,B\)</span>.</p>
<p>Dört parametremiz var, hepsi birimli, yani boyutsuz değiller. Önceki dersten hatırlarsak modeli boyutsuzlaştırmak, birimi olan parametrelerden kurtulmak belli bir rahatlık sağlıyordu, cebir kolaylaşıyordu, ayrıca modelin özüne inmek te bu şekilde mümkün oluyordu.</p>
<p>Sormak istediğimiz soru şu, belli parametreler çerçevesinde dinamik neye benzer? <span class="math inline">\(R\)</span> büyüyünce kurtçukların büyüme oranı hızlanır mı? <span class="math inline">\(K\)</span> yukarı ya da aşağı inince ne olur? Fakat öyle ki bu tüm dört parametrenin sağladığı tüm olasılıklara bakmaya gerek yok. Önemli olan sadece belli kombinasyonlar. Bu sonucu da boyutsuzlaştırmadan elde edeceğiz. Geniş parametre uzayı olunca bunu otomatik olarak düşünmek iyi olur.</p>
<p>Taktiksel bağlamda boyutsuzlaştırma birkaç değişik şekilde yapılabilir, bunlardan bazılarının analizi diğerlerine göre daha rahattır. Mesela <span class="math inline">\(N\)</span> var, birimi kurtçuk sayısı. İki karakteristik nüfus parametresi var, biri ormanın kurtçuk taşıma kapasitesi <span class="math inline">\(K\)</span>, diğeri <span class="math inline">\(A\)</span> ki bu nokta sonrası avcılık hızla artıyor. <span class="math inline">\(N\)</span>'i <span class="math inline">\(A\)</span> ile mi bölsek, yoksa <span class="math inline">\(K\)</span> ile mi? İkisi de mantıklı olurdu.</p>
<p>Şimdi <span class="math inline">\(N\)</span>'in ölçeğini yarı tahminsel (heuristic) olarak seçelim. Öyle seçelim ki gayrı lineer <span class="math inline">\(p(N)\)</span>'in hiç parametresi olmasın. Bunun için <span class="math inline">\(x = N / A\)</span> tanımlayalım, ve herşeyi <span class="math inline">\(x\)</span> bazlı olacak şekilde değiştirelim.</p>
<p><span class="math display">\[ N = Ax \]</span></p>
<p><span class="math display">\[ \dot{N} = A \dot{x}\]</span></p>
<p><span class="math display">\[
A \frac{dx}{dt} = R A x \big(1 - \frac{Ax}{K} \big) -
\frac{BA^2x^2}{A^2(1+x^2)}
\]</span></p>
<p>Şimdi, demiştik ki eksiden sonra gelen nüfustan eksilten gayrı lineer &quot;avcılık teriminin'' hiç parametresi olmasın. Sebebinin birazdan anlayacağız. İlk önce <span class="math inline">\(A^2\)</span>'ler iptal oluyor. Sonra herşeyi <span class="math inline">\(B\)</span>'ye bölebiliriz.</p>
<p><span class="math display">\[
\frac{A}{B}\frac{dx}{dt} = \frac{RAx}{B} \bigg( 1 - \frac{A}{K}x \bigg) -
\frac{x^2}{1+x^2}
\]</span></p>
<p>Bu birimsiz bir denklem artık, değil mi? Tabii <span class="math inline">\(x\)</span> birimsiz, onun bağlı olduğu <span class="math inline">\(t\)</span> var, ve onun birimi hala var, gün, hafta, vs. Eğer birimsiz zaman elde etmek isteseydik, onu nasıl yapacağımızı görüyoruz,</p>
<div class="figure">
<img src="04_02.png" />

</div>
<p>Üstteki formülün sol kısmı bu, ve birimsiz zaman</p>
<p><span class="math display">\[ \tau = \frac{Bt}{A} \]</span></p>
<p>olur. Bu arada birimsiz bir grup daha var, mesela <span class="math inline">\(A/K\)</span>. Tüm bu seçimleri yaptıktan sonra, bakalım sistemimiz neye benzeyecek, birimsiz zamana göre olan türevi temsil etmek için <span class="math inline">\(\dot{x}\)</span> yerine <span class="math inline">\(x&#39;\)</span>, <span class="math inline">\(A/K\)</span> yerine <span class="math inline">\(1/k\)</span> , <span class="math inline">\(RA/B\)</span> yerine <span class="math inline">\(r\)</span> kullanalım, son ikisi birimsiz büyüme hızı, birimsiz taşıma kapasitesi olacak. Tanıdık sembolleri kullanmaya uğraşıyorum, bu problem üzerinde düşünmemi kolaylaştırıyor, lojistik modelde <span class="math inline">\(K,R\)</span> görmeye alışığım, onların küçük harfli halini kullanmak uygun olur.</p>
<p><span class="math display">\[ x&#39; = rx \bigg( 1 - \frac{x}{k}\bigg) - \frac{x^2}{1+x^2} \]</span></p>
<p>Evet, daha önce reklamını yaptığımız gibi 4 parametre gitti, 2 parametre kaldı. Bir şekilde dört parametreyi iki tane içine kattık, böylece geriye en öz parametreler kaldı.</p>
<p>Birimsizleştirmeyi anlamak için şu örneği de aklımızda tutalım; Holywood filmlerinde mesela dalgalar içinde sallanan bir gemi görüyor olabiliriz, ama o sahne çoğunlukla ufak maket modellerle bir stüdyoda çekilmiştir, eğer herşey düzgün şekilde ölçeklenirse bu ufak modelin büyük modelden orantısal olarak hiçbir farkı yoktur. Burada yaptığımız bir anlamda budur.</p>
<p>Dikkat edersek son eriştiğimiz model tek boyutlu tek çizgi üzerinde akış (flow) artık. <span class="math inline">\(x^\ast=0\)</span> olunca <span class="math inline">\(x&#39;=0\)</span>. Bu bariz bir sabit nokta, başta hiç kurtçuk yoksa ondan sonra da hiç yok. Bir diğeri için iki tarafı <span class="math inline">\(x\)</span> ile bölüyoruz, % <span class="math display">\[ r \bigg(1-\frac{x}{k}\bigg) = \frac{x}{1+x^2} \]</span></p>
<p>Bu denkleme bir süre odaklanmak istiyorum şimdi; bu denklem ölçeklemeyi niye yaptığımızı sergileyen güzel bir örnek. Niye parametreleri avcılık teriminden çıkarttım ve lojistik terim içine kattım? İşte yapmamın sebebi yukarıda görülüyor, parantez içindeki gayet rahat anlaşılan bir ifade, bir düz çizgi formülü. <span class="math inline">\(r,k\)</span>'yi değiştirdikçe bu değişim bir düz çizginin kesisine, ya da eğimine yansıyacak. Ama parametreler eşitliğin sağ tarafındaki gayrı lineer kısımda olsaydı, bu ayarlamaları gözlemek daha zor olacaktı.</p>
<p>Analiz edelim. Bu arada niye direk çözmüyorum bu denklemi, eşitliğin sağının bölenindeki ifadeyle iki tarafı çarpsam bir <span class="math inline">\(x\)</span> bazında küpsel denklem elde ederdim. O denklemi bir bilgisayar yazılımına girebilirdim, üç tane kökü elde ederdim, ama sonra kendi kafamı bir güzel karıştırmış olurdum, çünkü küpsel formül arap saçı gibi karmakarışık bir şey olurdu. Ne dediğini anlamak çok zor olacaktı. Bu doğru bir düşünce şekli değil. Biz grafiksel yaklaşacağız.</p>
<p>Denklemin sağ kısmını düşünürsek, ufak <span class="math inline">\(x\)</span> için <span class="math inline">\(x\)</span> gibi gider, büyük <span class="math inline">\(x\)</span> için <span class="math inline">\(1/x\)</span> gibi davranmaya başlar, iki yandan</p>
<div class="figure">
<img src="04_03.png" />

</div>
<p>Birleştirelim, ve çizgiyi çizelim,</p>
<div class="figure">
<img src="04_04.png" />

</div>
<p>Grafiksel şekilde yaklaşmanın esas ödülünü <span class="math inline">\(r,k\)</span>'yi değiştirmeye başladığımızda elde ederiz. Eğer küpsel denklemi çözmeye uğraşsak üç tane sıfır da elde edebilirdik, ama şu anda sadece bir sıfır var. Üç tane kök demiştik, <span class="math inline">\(r,k\)</span> değişimi üzerinden farklı bir resim ile üç kök <span class="math inline">\(a,b,c\)</span> elde edebiliriz,</p>
<div class="figure">
<img src="04_05.png" />

</div>
<p>Kurtçuk sayısı bağlamında <span class="math inline">\(a\)</span> civarı az var, orta seviye <span class="math inline">\(b\)</span>, <span class="math inline">\(c\)</span> seviyesinde artık patlama yaşanıyor, bu kurtçuk istilası.</p>
<p>Pek çok <span class="math inline">\(r,k\)</span> kombinasyonunu düşünmek için şu resme bakalım,</p>
<div class="figure">
<img src="04_06.png" />

</div>
<p><span class="math inline">\(r,k\)</span> ne olursa olsun mutlaka bir kök oluyor (çizgi eğriyi bir yerde muhakkak kesiyor). İki üstteki resimde çok büyük <span class="math inline">\(k\)</span> olunca üç tane kök elde edebiliyoruz. Anlamak istediğimiz bu geçişler, tek kökten üç'e nasıl gidildiği.</p>
<p>Şimdi büyük <span class="math inline">\(k\)</span> değerleri için ne olduğuna bakalım. Üstteki resmi tekrar çizelim,</p>
<div class="figure">
<img src="04_07.png" />

</div>
<p>Eğer küçük <span class="math inline">\(r\)</span> sonucu eğimi az olan bir çizgi varsa, tek bir kesişim noktası var. Şimdi diyelim ki sistemin bir düğmesi, kontrolü üzerinden <span class="math inline">\(r\)</span>'yi yavaş yavaş arttırıyorum. Bir noktada çizgi eğriye teğet hale gelecek. O kesişmeye kadar <span class="math inline">\(r\)</span>'de niceliksel değişim var ama niteliksel bir değişim yok. İlginç bir şey olmuyor. İlk ilginç niteliksel durum teğetlik anı.</p>
<p>Ve daha önceki derslerden öğrendiğimiz gibi bu teğet anları bir çatallaşmanın oluştuğuna dair bir işaret. Çizgiyi biraz daha arttırınca iki tane kesişim noktası ortaya çıkıyor, sanki <span class="math inline">\(b,c\)</span> birbirinden ayrılıp iki ayrı nokta haline geliyorlar. O noktada eğri çatallaşması var. İki kesişimden sonraki ilginçlik tek nokta kesişimi, orada da eğer çatallaşması var. Daha da üste çıkınca artık eğri kesişimi yok, sadece <span class="math inline">\(c\)</span> var. Kritik olaylar aslında <span class="math inline">\(b\)</span>'de oluyor denebilir; o nokta eğer çatallaşması bağlamında ya <span class="math inline">\(a\)</span> ya da <span class="math inline">\(c\)</span> ile çarpışıyor / birleşiyor.</p>
<p>Bu oldukça çetrefil bir olaylar zinciri; özet olarak göstermek için <span class="math inline">\(r,k\)</span> diyagramı faydalı olabilir. Bu diyagramda nerede bir, nerede iki, üç kök olduğunu gösterebiliriz.</p>
<p>İki eğri bir noktada birleşiyorlar, bu noktada eğriler kesişiyorlar, hatta teğetsel olarak kesişiyorlar. Resimde gösterilen bölgede üç tane sabit nokta var. Bunu derken <span class="math inline">\(x^\ast=0\)</span>'da her zaman olan bariz / basit sabit noktadan bahsetmiyorum, bariz olmayan ve iki üstteki resimde yaptığımız değişimlerden elde edeceğimiz üç noktada bahsediyorum. Eğriler üzerinde ise sabit noktalar iki tane.</p>
<div class="figure">
<img src="04_08.png" />

</div>
<p>Sabit noktaların stabilitesine bakalım şimdi; daha önce sorduğumuz sorunun cevabını da arıyoruz ayrıca, <span class="math inline">\(c\)</span> noktasının istila noktası olduğunu nasıl anlayacağım?</p>
<p>Diyelim ki elimizde 3 sabit nokta olduğu haldeyiz (<span class="math inline">\(x^\ast=0\)</span> haricinde), ve kurtçukların artış oranı boyutsuz değişken <span class="math inline">\(x&#39;\)</span>'e bakıyoruz, ve bildiğimiz grafiğimizi çizecegiz birazdan. Ama önceki ifadeye bir daha bakalım,</p>
<p><span class="math display">\[ x&#39; = rx \bigg( 1 - \frac{x}{k}\bigg) - \frac{x^2}{1+x^2} \]</span></p>
<p>Eğer <span class="math inline">\(x\)</span> sıfıra yakınsa parantez içi 1'e yakın, sol taraf <span class="math inline">\(rx\)</span> (neredeyse) haline gelir, sağdaki kısımdaki bölüm çok ufaktır çünkü <span class="math inline">\(x\)</span>'in karesel bir ifadesi, bu sebeple sağ kısım dikkate alınmayabilir. Yani sonuç olarak bu ifadenin <span class="math inline">\(x=0\)</span> etrafındaki lineerizasyonu <span class="math inline">\(rx\)</span>'tir.</p>
<p>Ve <span class="math inline">\(rx\)</span>, ufak nüfus değerleri için üstel artış var demektir, bu mantıklı çünkü ufak nüfusta demiştik ki kuşlar onları görmüyorlar, bu noktada büyüyebildikleri kadar hızlı büyüyorlar, nüfusun tipik artışı üsteldir. Grafiği şöyle çizebilirim,</p>
<div class="figure">
<img src="04_09.png" />

</div>
<p>Sabit noktalarda stabilite sürekli değişiyor. Bu topolojik olarak doğru mu? Tek çizgi üzerinde yanyana iki tane stabil sabit nokta olması mümkün değildir. Yani okları nasıl çizerdik?</p>
<div class="figure">
<img src="04_10.png" />

</div>
<p>Bu anlamsız bir resim.</p>
<p>İki üstteki resimde <span class="math inline">\(c\)</span> nüfus patlaması (outbreak), <span class="math inline">\(a\)</span> ise saklanma (refuge) noktası. Eşik değeri <span class="math inline">\(b\)</span>, eğer <span class="math inline">\(b\)</span>'den fazla kurtçuk var ise büyümeye devam edip <span class="math inline">\(c\)</span>'ye erişirler. Ama <span class="math inline">\(b\)</span>'den az kurtçuk var ise azalıp <span class="math inline">\(a\)</span> seviyesine düşüyorlar.</p>
<p>Zıplama fenomeni bir eyer düğümü çatallaşması ardından ortaya çıkar. Diyelim ki <span class="math inline">\(x\)</span> değişkeni <span class="math inline">\(a\)</span> noktasında ve herhangi bir sebepten dolayı parametrelerde bir kayma olmaya başlıyor. Orman yaşlandıkça ve içindeki ağaçlar büyüdükçe daha fazla yaprağa sahip olacaklar. [1]'e göre bu <span class="math inline">\(a\)</span>'nin yavaşça büyümesi demektir. Niye? Hatırlarsak <span class="math inline">\(r = RA / B\)</span>, büyük <span class="math inline">\(A\)</span>'yi hatırlarsak bu kuşların kurtçukları farketmeye başladığı kritik seviye idi. [1] diyor ki <span class="math inline">\(A\)</span> tüm ormanın büyüklüğüne orantılıdır, yani eğer yaprak başı kritik kurtçuk yoğunluğu <span class="math inline">\(A&#39;\)</span> dersek (türev değil), ve <span class="math inline">\(S\)</span> ormandaki tüm yaprak sayısı, <span class="math inline">\(A&#39; S\)</span> bize <span class="math inline">\(A\)</span>'yi verir. O zaman <span class="math inline">\(S\)</span> yavaşça büyüyecek (orman büyüyor), bu <span class="math inline">\(A\)</span>'yi yavaşça büyütecek, ve sırasıyla <span class="math inline">\(r\)</span> formülü üzerinden <span class="math inline">\(r\)</span> değişecek.</p>
<div class="figure">
<img src="04_11.png" />

</div>
<p>Bu değişimin sabit noktaları nasıl etkileyeceğini düşünelim, üstteki resimde düz çizgi yavaş yavaş yukarı çıkıyor,</p>
<div class="figure">
<img src="04_12.png" />

</div>
<p>Sabit noktalar <span class="math inline">\(a,b\)</span> birbirine yaklaşıyor, teğetlik olmadığı durumda (kesikli çizgiler) <span class="math inline">\(a,b\)</span> yok ama, ama tabii en sağda hala <span class="math inline">\(c\)</span>'den geçiş var.</p>
<p>Bu resmin anlamı ne? Eğri yukarı çıktıkça belli bir <span class="math inline">\(r\)</span> ardından <span class="math inline">\(a\)</span> olmayacak, sistemin <span class="math inline">\(c\)</span> sabit noktasına &quot;zıplamaktan'' başka çaresi yoktur. Zıplama derken bunu kastediyordum.</p>
<p>Histeresis (Hysteresis)</p>
<p>Bir parametreyi değiştirip <span class="math inline">\(a\)</span>'dan <span class="math inline">\(c\)</span>'ye zıplama ardından parametrenin geri eski değerine döndürülmesinin sistemi <span class="math inline">\(a\)</span>'ya döndür<em>me</em>mesine histeresis deniyor. Pek çok gayrı lineer sistemlerde bu tür &quot;geri dönülmezlik'' vardır. Mesela bir ormancılık kanunu geçti, bunun yan etkisi olarak kurtçuklar patlama yaptı, <span class="math inline">\(c\)</span>'ye gelindi. Çevreciler protesto etti, eski hale dönelim dediler, fakat <span class="math inline">\(r\)</span>'yi eski seviyesine getirmek bizi eski duruma döndürmez.</p>
<p>Zihinde canlandırmak için su resmi düşünelim,</p>
<div class="figure">
<img src="04_13.png" />

</div>
<p>Yeşil çizgi soldan sağa doğru <span class="math inline">\(r\)</span>'nin değişimi. Zıplama sonrası alttan üstteki kavisli yüzeye geliniyor, ama bu noktada &quot;geriye gitmek'' demek aynı yüzey üzerinde sola gitmek demektir. Geriye gitmek için o yüzeyde sola, aşağı, sağa, sonra tekrar sola gitmek lazım.</p>
<p>Ek Bölüm</p>
<p>Çember Üzerinde Akış</p>
<p>Şimdiye kadar <span class="math inline">\(\dot{x} = f(x)\)</span> formülüne odaklandık, ve bu formülü bir çizgi üzerindeki vektör alanı olarak hayal ettik. Şimdi yeni bir diferansiyel denklem ve onun faz uzayına bakma zamanı geldi; Alttaki formül</p>
<p><span class="math display">\[ \dot{\theta} = f(\theta) \]</span></p>
<p>bir çember üzerindeki vektör alanını temsil ediyor. Bu sistemde <span class="math inline">\(\theta\)</span> çember üzerindeki bir nokta, ve <span class="math inline">\(\dot{\theta}\)</span> o noktadaki hız vektörü, ki bu vektör <span class="math inline">\(\dot{\theta} = f(\theta)\)</span> ile kararlaştırılıyor. Aynen çizgi durumunda olduğu gibi çember de tek boyutlu, fakat ek bir özelliği daha var, bir yöne sürekli akarak başladığı noktaya dönmesi mümkün.</p>
<div class="figure">
<img src="04_14.png" />

</div>
<p>Böylece derste ikinci kez periyodik çözümlerin mümkün olduğunu görüyoruz. Başka bir şekilde söylemek gerekirse çember üzerindeki vektör alanları salınım halineki sistemlerin en baz halini temsil ediyor.</p>
<p>Birörnek Titreşir (Uniform Oscillator)</p>
<p>Çember üzerindeki bir noktaya çoğunlukla bir açı ya da bir faz adı verilir. O zaman dünyanın en basit titreşiri</p>
<p><span class="math display">\[ \dot{\theta} = \omega \]</span></p>
<p>ki <span class="math inline">\(\omega\)</span> bir sabit olmak üzere. Bu sistemin çözümü</p>
<p><span class="math display">\[ \theta(t) = \omega t + \theta_0 \]</span></p>
<p>Bu çözüm çember etrafındaki açısal frekans <span class="math inline">\(\omega\)</span> ile yapılan birörnek hareketi temsil eder. Bu çözüm periyotsal yani <span class="math inline">\(\theta(t)\)</span>, <span class="math inline">\(2\pi\)</span> kadar değişince baştaki yerine dönmüş oluyor, <span class="math inline">\(T = 2\pi/\omega\)</span> zaman sonra. <span class="math inline">\(T\)</span>'ye salınımın periyotu diyoruz.</p>
<p>Dikkat edersek salınımın genliği hakkında hiçbir şey söylemedim. Sistemizde hakikaten genlik yok, eğer olsaydı o zaman 2 boyutlu bir faz uzayı elde ederdik.</p>
<p>Birörnek Olmayan Titreşirler</p>
<p><span class="math display">\[ \dot{\theta} = \omega - a\sin\theta \]</span></p>
<p>pek çok mühendislik / bilim dalında ortaya çıkar: elektronik, biyoloji, mekanik. <span class="math inline">\(f(\theta) = \omega - a\sin\theta\)</span>'nin tipik grafiği şöyledir,</p>
<div class="figure">
<img src="04_17.png" />

</div>
<p>Ateş Böcekleri (Fireflies)</p>
<p>Senkronizasyonun doğada görülebilen en müthiş örneği herhalde ateş böceklerinin senkronize olması. Güney Doğu Asya'nın bazı bölgelerinde binlerce erkek ateş böceği gece vakti ağaçlarda toparlanıp senkronize bir şekilde bir ışık verip ışık kapatırlar, dişi ateş böcekleri yukarıda uçarak aşağı bakarak kendilerine uygun &quot;yakışıklı'' bir ışık ararlar.</p>
<p>Peki bu ışık yanıp sönmesi (flaş diyelim) nasıl senkronize olur? Muhakkak ateş böcekleri senkronize bir şekilde başlamazlar, güneş batmaya başlarken birer ikişer mekana gelirler, ve senkronizasyon yavaş yavaş ortaya çıkar. Kilit gözlem şudur: ateş böcekleri birbirlerini etkilerler. Bir ateş böceği diğerinin yanıp sönmesini görünce kendi ışıldamasını ya yavaşlatır ya da hızlandırır ki bir sonraki çevrimde aşağı yukarı aynı fazda yanıp sönebilsin. İşin ilginç tarafı tabii ki iki, birkaç ateş böceği arasındaki lokal bir uyumlanmanın bir süre sonra tüm böceklerde görülmesi.</p>
<p>Model</p>
<p>Diyelim ki <span class="math inline">\(\theta(t)\)</span> ateş böceğinin flaş ritminin fazı, ve <span class="math inline">\(\theta=0\)</span> bir flaşın verildiği ana tekabül ediyor. Diyelim ki etrafta başka bir etki yok, ateş böceği <span class="math inline">\(\omega\)</span> frekansında normal flaşını veriyor, yani <span class="math inline">\(\theta = \omega\)</span>.</p>
<p>Şimdi dışarıdan</p>
<p><span class="math display">\[\Theta = \Omega 
\qquad (1)\]</span></p>
<p>fazında ile başka etkileyici bir flaşın görüldüğünü farzedelim, ki <span class="math inline">\(\Theta=0\)</span> o diğer flaşın verildiği anı temsil ediyor. Modelimize göre eğer bu etki eğer çevrim içinde daha önde ise etkilenen böcek kendi flaşını hızlandırıp senkronize olmaya uğraşacak, ya da geride ise yavaşlayıp yine uyumlanmaya çabalayacak. Bu durumu</p>
<p><span class="math display">\[ \dot{\theta} = \omega + A \sin(\Theta - \theta) 
\qquad (2) \]</span></p>
<p>ile modelleyebiliriz, ki <span class="math inline">\(A &gt; 0\)</span>. Mesela eğer <span class="math inline">\(\Theta\)</span>, <span class="math inline">\(\theta\)</span>'nin ilerisinde ise, <span class="math inline">\(0 &lt; \Theta - \theta &lt; \pi\)</span> gibi, o zaman ateş böceği hızlanacak (<span class="math inline">\(\dot{\theta} &gt; \omega\)</span>). Uyumlanma gücü <span class="math inline">\(A\)</span> böceğin kendi frekansını ne oranda değiştirebildiğini ölçüyor.</p>
<p>Uyumlanmanın olup olmadığını görmek için faz farkı <span class="math inline">\(\phi = \Theta - \theta\)</span>'nin dinamiklerine bakalım. (1)'den (2)'yi çıkartırsak,</p>
<p><span class="math display">\[
\dot{\phi} = \dot{\Theta} - \dot{\theta} = \Omega - \omega - A\sin\phi
\qquad (3)
\]</span></p>
<p>Denklem <span class="math inline">\(\phi(t)\)</span> birörnek olmayan titreşir denklemidir. Üstteki denklemi birimsiz hale getirmek mümkün,</p>
<p><span class="math display">\[ \tau = At, \quad \mu = \frac{\Omega - \omega}{A} \]</span></p>
<p>O zaman</p>
<p><span class="math display">\[ \phi&#39; = \mu - \sin\phi \]</span></p>
<p>ki <span class="math inline">\(\phi&#39; = \mathrm{d}\phi/\mathrm{d}\tau\)</span>. Boyutsuz grup <span class="math inline">\(\mu\)</span> uyumlanma gücüne kıyasla frekans farkının bir ölçüsü. <span class="math inline">\(\mu\)</span> ufak olduğu zaman frekanslar nispeten birbirlerine yakın, ve uyumlanma olabileceğini beklememiz lazım. Bu alttaki grafikte doğrulanıyor, grafikte (1) için farklı <span class="math inline">\(\mu \ge 0\)</span> için vektör alanları çizilmiştir (<span class="math inline">\(\mu &lt; 0\)</span> durumu benzer)</p>
<div class="figure">
<img src="04_15.png" />

</div>
<p><span class="math inline">\(\mu=0\)</span> olduğu zaman tüm gidiş yolları stabil sabit nokta <span class="math inline">\(\phi^\ast=0\)</span>'a doğru akıyor, üstteki figürde (a) durumu. Bu durumda ateş böceği <span class="math inline">\(\Omega=\omega\)</span> durumunda arada sıfır faz farkı olacak şekilde uyumlanır. Yani diğer böcek ve uyumlanan ateş böceği, uyumlanan böcek kendi frekansında etkilendiğinde, {} halinde aynı anda yanıp sönmeye başlayacaklardır.</p>
<ol start="2" style="list-style-type: lower-alpha">
<li>figüründe <span class="math inline">\(0 &lt; \mu &lt; 1\)</span> için (a)'daki eğri yukarı çıkar, ve stabil ve gayrı-stabil sabit noktalar birbirine yaklaşır. Tüm gidiş yolları hala stabil bir noktaya doğru çekilirler, ama şimdi <span class="math inline">\(\phi^\ast&gt;0\)</span>. Faz farkı bir sabite yaklaştığı için bu duruma ateş böceği ritminin etkileyiciye {} adı verilir.</li>
</ol>
<p>Faz kitlenmesi, etkileyen ve etkilenen böceğin aynı anlık frekansta flaşladığıdır, ama artık aynı <em>anda</em> flaşlamazlar. <span class="math inline">\(\phi^\ast&gt;0\)</span> sonucu etkileyenin her çevrimde böcekten daha ileride (önce) flaşladığını anlamına gelir. Bu mantıklı herhalde, <span class="math inline">\(\mu&gt;0\)</span> farzettik, ki bu <span class="math inline">\(\Omega &gt; \omega\)</span> demektir, etkileyen etkilenenden daha hızlı, ve böceği gitmek istediğinden daha hızlı şekilde etkiliyor. Diğer böcek bu sebeple geriye düşüyor. Fakat etkileyen ötekine kat kat tur farkı atmıyor, diğeri her zaman sabit bir <span class="math inline">\(\phi^\ast\)</span> kadar geride.</p>
<p>Eğer <span class="math inline">\(\mu\)</span>'yu arttırmaya devam edersek stabil ve gayrı-stabil sabit noktalar sonunda biraraya gelip <span class="math inline">\(\mu=1\)</span>'de bir eyer düğüm çatallaşması ortaya çıkartacaklar. <span class="math inline">\(\mu&gt;1\)</span> için her iki sabit nokta yokolur, ve faz kitlenmesi ortadan kaybolur; faz farkı <span class="math inline">\(\phi\)</span> sürekli bir şekilde artacaktır, bu duruma faz kayışı adı verilir, figürde (c) durumu (tabii faz farkı <span class="math inline">\(\pi\)</span>'ye gelince titreşirler tekrar aynı fazdadır). Dikkat edelim fazlar birbirinden birörnek orada ayrılmıyor, <span class="math inline">\(\phi\)</span> (c) figüründe <span class="math inline">\(\phi=\pi/2\)</span>'de sinüs dalgasının minimumu altından geçerken en yavaş halde artıyor, ve en hızlı şekilde <span class="math inline">\(\phi=-\pi/2\)</span> iken artıyor.</p>
<p>Bu model bazı spesifik ve test edilebilecek öngörüler yapıyor. Uyumlanmanın sadece etkileme frekanslarının simetrik bir aralığında mümkün olacağını öngörüyor mesela, spesifik olarak <span class="math inline">\(\omega - A \le \Omega \le w + A\)</span>. Bu aralığa uyumlanma bölgesi deniyor.</p>
<div class="figure">
<img src="04_16.png" />

</div>
<p>Bu bölgenin büyüklüğünü deneysel olarak ölçersek <span class="math inline">\(A\)</span> parametre değerini de hesaplayabiliriz. O zaman model uyum sırasındaki faz farkı için nihai bir öngörüde bulunur,</p>
<p><span class="math display">\[ \sin\phi^\ast = \frac{\Omega-\omega}{A} \]</span></p>
<p>ki <span class="math inline">\(-\pi/2 \le \phi^\ast \le \pi/2\)</span> (3)'un stabil sabit noktasına tekabül ediyor.</p>
<p>Dahası da var; <span class="math inline">\(\mu &gt; 1\)</span> için faz kayışının periyotu şu şekilde tahmin edilebiliyor. <span class="math inline">\(\phi\)</span>'nin <span class="math inline">\(\pi\)</span> kadar değişmesi için gereken zaman</p>
<p><span class="math display">\[ T_{kayış} =
\int \mathrm{d} t = \int_{0}^{2\pi} \frac{\mathrm{d} t}{\mathrm{d} \phi} \mathrm{d} \phi \]</span></p>
<p><span class="math display">\[
= \int_{0}^{2\pi} \frac{\mathrm{d} \phi}{\Omega - \omega - A\sin\phi}
\]</span></p>
<p>Bu entegrali hesaplamak için kitabım [2]'nin 4.3 bölümündeki tekniği kullanırız,</p>
<p><span class="math display">\[ T_{kayış} = \frac{2\pi}{\sqrt{(\Omega-\omega)^2} - A^2} \]</span></p>
<p><span class="math inline">\(A,\omega\)</span> ateş böceğinin doğasından gelen değişmeyen şeylere bağlı olduğunu farzettiğimize göre üstteki iki denklemin tahminleri etkileyen frekans <span class="math inline">\(\Omega\)</span> değiştirilerek test edilebilir. Bu deneyler halen yapılmadı.</p>
<p>Kaynaklar</p>
<p>[1] Ludwig et al, <em>Quantitative Analysis of Insect Outbreak Systems</em>, J. Animal Ecology, 1978</p>
<p>[2] Strogatz, <em>Non-Linear Dynamics and Chaos</em></p>
</body>
</html>
