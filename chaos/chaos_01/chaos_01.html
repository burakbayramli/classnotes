<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Ders 1</title>
  <style type="text/css">code{white-space: pre;}</style>
  <style type="text/css">
pre > code.sourceCode { white-space: pre; position: relative; }
pre > code.sourceCode > span { line-height: 1.25; }
pre > code.sourceCode > span:empty { height: 1.2em; }
.sourceCode { overflow: visible; }
code.sourceCode > span { color: inherit; text-decoration: inherit; }
div.sourceCode { margin: 1em 0; }
pre.sourceCode { margin: 0; }
@media screen {
div.sourceCode { overflow: auto; }
}
@media print {
pre > code.sourceCode { white-space: pre-wrap; }
pre > code.sourceCode > span { text-indent: -5em; padding-left: 5em; }
}
pre.numberSource code
  { counter-reset: source-line 0; }
pre.numberSource code > span
  { position: relative; left: -4em; counter-increment: source-line; }
pre.numberSource code > span > a:first-child::before
  { content: counter(source-line);
    position: relative; left: -1em; text-align: right; vertical-align: baseline;
    border: none; display: inline-block;
    -webkit-touch-callout: none; -webkit-user-select: none;
    -khtml-user-select: none; -moz-user-select: none;
    -ms-user-select: none; user-select: none;
    padding: 0 4px; width: 4em;
    color: #aaaaaa;
  }
pre.numberSource { margin-left: 3em; border-left: 1px solid #aaaaaa;  padding-left: 4px; }
div.sourceCode
  {   }
@media screen {
pre > code.sourceCode > span > a:first-child::before { text-decoration: underline; }
}
code span.al { color: #ff0000; font-weight: bold; } /* Alert */
code span.an { color: #60a0b0; font-weight: bold; font-style: italic; } /* Annotation */
code span.at { color: #7d9029; } /* Attribute */
code span.bn { color: #40a070; } /* BaseN */
code span.bu { color: #008000; } /* BuiltIn */
code span.cf { color: #007020; font-weight: bold; } /* ControlFlow */
code span.ch { color: #4070a0; } /* Char */
code span.cn { color: #880000; } /* Constant */
code span.co { color: #60a0b0; font-style: italic; } /* Comment */
code span.cv { color: #60a0b0; font-weight: bold; font-style: italic; } /* CommentVar */
code span.do { color: #ba2121; font-style: italic; } /* Documentation */
code span.dt { color: #902000; } /* DataType */
code span.dv { color: #40a070; } /* DecVal */
code span.er { color: #ff0000; font-weight: bold; } /* Error */
code span.ex { } /* Extension */
code span.fl { color: #40a070; } /* Float */
code span.fu { color: #06287e; } /* Function */
code span.im { color: #008000; font-weight: bold; } /* Import */
code span.in { color: #60a0b0; font-weight: bold; font-style: italic; } /* Information */
code span.kw { color: #007020; font-weight: bold; } /* Keyword */
code span.op { color: #666666; } /* Operator */
code span.ot { color: #007020; } /* Other */
code span.pp { color: #bc7a00; } /* Preprocessor */
code span.sc { color: #4070a0; } /* SpecialChar */
code span.ss { color: #bb6688; } /* SpecialString */
code span.st { color: #4070a0; } /* String */
code span.va { color: #19177c; } /* Variable */
code span.vs { color: #4070a0; } /* VerbatimString */
code span.wa { color: #60a0b0; font-weight: bold; font-style: italic; } /* Warning */
  </style>
  <script
  src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full"
  type="text/javascript"></script>
</head>
<body>
<div id="header">
</div>
<h1 id="ders-1">Ders 1</h1>
<p>Bu ders için önkoşul bilgi: en önemlisi Calculus. Bir başkası bir
eğriyi taslaksal olarak çizmek, zihinde hayal edebilmek. Derste bir
belli parametreleri olan bir fonksiyondan bahsettiğim zaman bu
fonksiyonları bilgisayara ihtiyaç duymadan taslak olarak çizebilmek
önemli. Bu çizimi belli aileye ait eğriler için bir parametreye göre /
değişirken yapabilmek iyi olur, Calculus’un o tarafıyla kendimizi rahat
hissetmemiz lazım. Lineer Cebir’den özdeğerler ve özvektörler gerekli.
Biraz İleri Calculus iyi olur, mesela bir Jacobian’ın ne olduğu. Kısmi
türev nasıl alınır bu kesin lazım… Biraz çok değişkenli Taylor Serileri
bilgisi, ama çok değil. Derste bir noktada Fourier analizi kullanacağız,
ama bu konuyu bildiğiniz farzedilmeyecek, derste o konuyu da
anlatacağız.</p>
<p>Genel bilim bilgisi faydalı olur tabii, mesela Kimya, Biyoloji gibi
konular, genel mühendislik te öyle, ama bu bilgi de şart değil; Gereken
bilim bilgisini o bilim dalına dokunduğumuz zaman o anda
göstereceğim.</p>
<p>Dersimizin sene olarak seviyesi 1. sene üstlisans diyebilirim. Bazen
lisans öğrencileri dersi almak istiyorlar, onlara evet diyorum, bu
mümkün. Fakat bu ders biraz aldatıcı, gözyanıltıcı olabilir. Dışarıdan
ilk bakışta basitmiş gibi gözüküyor, fakat içinde bazı incelikler,
kavisler var, bunlar insanı zorlayabilir. Zorluk şurada aslında, bu ders
sizi değişik bir stilde düşünmeye zorlayacak. İçinde bir sürü ispatlar,
hesaplar olan bir ders değil bu, zihinde canlandırma, geometrikleştirme
gerekecek, ve sezgi (intuition) çok önemli.</p>
<p>Bilgisayarı bol bol kullanın; bir diferansiyel denklemi Matlab
[Python!] ile çözmeyi rahatça yapabilmek iyi olur, paketler üzerinden,
kendi kodunuzu yazarak, nasıl yapacağınız size kalmış, sadece şunu
bilelim, gayrı lineer sistemleri çözmek için bazen bilgisayar hesabı
gerekli.</p>
<p>Artık derse başlayabiliriz.</p>
<p>Önce biraz tarih: konumuz nasıl başladı? Nasıl gelişti? Ana gelişme
noktaları şunlar,</p>
<p>1666: Newton</p>
<p>Basit Diferansiyel Denklemler (Ordinary Differential Equations
-ODE-). Isaac Newton bu noktada 23 yaşında, bu onun için büyük bir sene,
Calculus’u o yıl icat etti, optik konusunun kurallarını keşfetti,
evrensel yerçekim gücünü keşfetti, başka işler de yaptı.. bu sene onun
için iyi geçti yani. Newton ODE’leri tamamen keşfetti denemez tabii, ama
o ana kadar ODE alanında en ileri giden o’ydu. Hangi tür hesaplar için?
Kepler gezegenlerin eliptik şekilde hareketini teorize etmişti, Newton
bunları Calculus kullanarak modelleyebildi. Dinamik (dynamics) alanının
başlangıcı burası. Daha ilginci Newton bizim bugün 2-cisim problemi
(2-body problem) dediğimiz problemi çözdü, yani güneş ile dünyanın
etkileşimi nasıldır, vs. ve eliptik yörünge zaten bu çözümden ortaya
çıktı. Fakat Newton 3-cisim problemini denediğinde, yani dünya, güneş,
ay üçlüsü için, bu problemi çözemediğini farketti. Newton etrafındaki
tanıdıklarına “hiçbir problem bende tıbbi başağrısı yaratmamıştı’’
demiş, 3-cisim problemi onu hakikaten zorlamış olmalı. Bu problemi diğer
bilimciler de çözmeye uğraştı.</p>
<p>1800 Sonları:</p>
<p>Bu noktaya ileri sarıyoruz; ve hala kimse 3-cisim problemini
çözemedi. Okkalı bilim adamlarından kim varsa denedi: Euler, Gauss,
vs. Ve nihayet matematikçi Poincare meselenin ne olduğunu keşfetti -
problemin analitik (closed form solution) çözümü mümkün değildi.
Poincare Calculus’a ek olarak geometri kullanarak bizim bugün kaos
dediğimiz matematiksel olguyu görmüştür. Kaos’u ilk gözlemleyen,
belirten o’dur. Bu geometrik yaklaşımda faz alanı (phase space)
dediğimiz bir kavram var, bunu ileride göreceğiz.</p>
<p>Not - Tabii kaos deyince kaos’u tanımlamak lazım.</p>
<p>Kaos deterministik sistemlerde ortaya çıkar. Bu ilginç gelebilir,
çünkü kaos kelimesini çoğunlukla kargaşa, karmaşa ile özdeşleştiririz,
ve bu rasgelelik kavramlarını çağrıştırır. Fakat tamamen deterministik
olarak, yani hiç rasgelelik (stochastics) içermeyecek şekilde
matematiksel kaos ortaya çıkabilir. Bu tür deterministik sistemlerde
dönemsiz (aperiodic), yani kendini tekrar etmeyen, ve bir noktada
durmayıp devam edebilen durumlar oluyor, ve bu durum dış dünyaya “tahmin
edilemez’’ şekilde yansıyor.</p>
<p>Bir diğer özellik kaotik sistemlerin “başlangıç anına olan hassas
bağlantısı’‘dır, bu özelliğe sahip sistemler başlangıç noktasından bir
süre sonra bir konuma geldiler diyelim, eğer başlangıç şartlarını azıcık
bile değiştirsek (simülasyonu başa sardık mesela) ve sistemi tekrar
işletsek bu tür sistemler aynı süre ardından tamamen başka bir konumda
olabiliyorlar. Bu iki simülasyon başlangıç ardından az bir süre aşağı
yukarı aynı gidebiliyorlar, fakat bir süre sonra, üstel bir hızda,
birbirlerinden farklılaşıyorlar. “Hassas bağlantı’’ ile söylemek
istediğimiz bu, başlangıçtaki ufak farklılıklar aşırı bir hızda
alternatiften ayrışıyorlar, bu da öngörülemezliğin ana sebeplerinden
biri. Rasgelelik değil bu, tekrar belirtelim, yakın vade tahminler hala
mümkün olabiliyor.</p>
<p>Poincare bunları 3-cisim probleminde görebiliyordu. Bu noktada
Poincare’nin konu hakkındaki yayınladıklarının Kaos’ta bir patlama
yaratacağını düşünüyor olabiliriz, bunlar olmadı çünkü kimse
Poincare’nin yaptıklarını anlamadı. Bana göre sebeplerden biri
Poincare’nin resim çizme yeteneğinin çok kötü olması; deha bir
matematikçiydi, hatta görsel / geometrik olarak düşünebiliyordu, fakat
iş çizmeye gelince bunu yapamıyordu, ki kaosu öğretmek için bu biraz
gerekli.</p>
<p>Kaos’un bir türlü patlama yapamamasındaki bir diğer sebep zamanlama:
Poincare zamanında, 1800’lu yılların sonu 1900’lerin başında, klasik
mekanik alanı hareketin ve bereketin olduğu yerler değil. Aksiyon diğer
matematik alanlarında, hatırlarsak 1900’lu yıllar başında kuantum
mekaniği başlıyor, izafiyet kuramı üzerinde çalışılıyor.. ve artık kimse
3-cisim problemine bakmak istemiyor. 200 senedir bakılmış bu probleme,
ve herkes bıkmış, başka şeyler yapılmak isteniyor.</p>
<p>1920 - 1950s: Gayrı-Lineer Titreşirler (Non-linear Oscillators).</p>
<p>Bu dönemde mühendislik ve fizikte mesela radyonun keşfi var, ki
radyolar vakum tüpü teknolojisiyle işlerler (tüpler bugünkü
transistörlerin babası sayılır), ve radyoda kullanılan tüplerde gayrı
lineer bir titreşir kullanılmıştır. Radar, lazer hep gayrı lineer
dinamiğe bağlı olarak çalışan şeyler. Bu dönemde gayrı lineerlik
hakkında bir kitap okumak isteseniz sadece titreşirler konusunu
görürdünüz, çünkü kaos dediğimiz gibi artık unutulmuş durumdaydı.</p>
<p>1950: Bilgisayar keşfedildi.</p>
<p>Bu keşifte 2. Dünya Savaşı’nın etkisi oldu, ardından Soğuk Savaş.
Bilgisayar gayrı lineer sistemler alanında faydalı bir araç oldu, görsel
olarak grafiklemek olsun, çözümde, simülasyonda olsun, pek çok fayda
getirdi.</p>
<p>1960’lı Yıllar:</p>
<p>MIT’den meteorolog ve matematikçi Lorenz, ki kendisi dersimizin
kahramanlarından biri, bu bilgisayarlar sayesinde bazı buluşlar yaptı.
Lorenz’in en önemli buluşlarından biri taşınım (convection) sistem
modelinde kaos bulması. Lorenz’in asıl ilgilendiği hava tahminiydi, o
konuyu araştırırken sıvı dinamiğinden esinlenen havadaki taşınım
kurallarını modelleyen bir yaklaşımı inceliyordu, ve bu modelin
öngörülemez bir şekilde davrandığını gördü. Konu hakkında yazdığı
makalede kaos kelimesini kullanmadı, “deterministik dönemsiz akım’’
kelimelerini kullandı; bu makaleyi tavsiye ederim, çok güzel yazılmış,
anlaşılabilir bir makale. Bu noktada diyebilirsiniz ki, tamam kaos
patlaması artık şimdi başlayacak, ama Lorenz’in bulduklarıyla da kimse
ilgilenmedi. Sebep kısmen Lorenz’in yayınlarının fizikçilerin okumadığı
meteoroloji dergisinde çıkması, ama diğeri Lorenz’in sıvı mekaniği’ndeki
arkadaşlarının bile modele bakıp”bu ne biçim model?’’ diye yapılanı
beğenmemeleri! Yani yapılanların, Lorenz’in buluşunun öneminin
kavranamaması.</p>
<p>Bu sırada Smale, diğer bir köşede, KAM baş harfleriyle bilinen bir
(üçlü) matematikçi grubunun yaptıkları da var, bu araştırma pür
matematiksel olarak devam eden bir araştırmaydı, bugün daha matematiksel
bir kaos dersi alsanız Smale ve KAM o derste sürekli işlenir. Bu kişiler
Poincare’nin yolundan gittiler, o araştırmayı canlı tutmaya çalıştılar,
ve onlar da çok önemli, derin işler yaptılar. Ama ana akım bilim onlarla
da pek ilgilenmedi.</p>
<p>1975:</p>
<p>Nihayet kaos patlaması başlıyor. Bir sürü buluş 70’li yıllarda ardı
ardına gelmeye başladı. Robert May adlı nüfus bioloğu yinelenen
eşlemlerinde (iterated maps) kaos keşfetti, ki bu modellerde zaman
ayrıksal ve <span class="math inline">\(x_{n+1}= f(x_n)\)</span> değişim
olarak gösteriliyor, bu yaklaşım nüfus dinamiğini daha basit bir şekilde
temsil etmeye yarıyor. <span class="math inline">\(f()\)</span>’i mesela
hesap makinesinde ardı ardına işletebileceğimiz bir hesap gibi
görebiliriz, belki hesap makinesinde bunu yapmışsınızdır, sürekli
kosinüs (cos) düğmesine basmak mesela [böylece kosinüs çıktısı bir
sonraki kosinüs hesabı için girdi oluyor]. Bu ardı ardına işletim bir
tür yinelen eşlenim olarak görülebilir. Lorenz sisteminden sonra bu
dinamiğe bakacağız.</p>
<p>May 1960’da bir makale yazdı, başlığı “çok çetrefil dinamiği olan
basit lineer sistemler’‘, bu makale ünlü <em>Nature</em> dergisinde
çıktı, ve artık pek çok kişi önlerinde araştırılacak koca yeni bir alan
olduğunu farketmeye başladı. May diğer yandan pedagojik olarak ta önemli
bir mesaj veriyordu, “öğrencilerimize habire lineer sistemler
öğretiyoruz, yeni problemlerden haberleri olmalı, lineerliğe girince pek
çok bilinen alt-üst oluyor’’ vs. May kendini duyurmayı başardı. May’in
ilgi alanı lojistik denklemlerdi denebilir.</p>
<p>Diğer yanda Mandelbrot var, o fraktallar konusuna baktı, ki bu
konunun da kaos ile çok yakından bağlantıları olduğu ortaya çıktı.</p>
<p>Winfree - biyolojide lineer titreşirleri inceliyordu. Winfree benim
hocamdır, bu sebeple onun yaptıklarına daha yakınlık hissediyorum tabii
(!), fakat Winfree matematikte, kaosta önemli ilerlemeler yaptı, mesela
topolojiyi matematiksel biyolojiye getirmek gibi.</p>
<p>Nihayet, pür matematikçi Ruelle ve Takens - kaos alanında yapılmaya
başlananların klasik mekaniğin en büyük çözülmemiş problemi türbülansı
analiz etmekle yakın bağlantılarının olabileceğini düşünmeye başladılar,
ve konuya o yandan yaklaştılar. Türbülans bilindiği gibi Navier Stokes
denklemlerinde, gerçek akışkan sistemlerde türbülansın nasıl davrandığı.
Belki türbülans kaosun farklı bir formundan ibaretti?</p>
<p>70’lerde bu iş iyice büyüdü. İsmini de bu sırada aldı (Jim York
isimlendirdi).</p>
<p>1978:</p>
<p>Bu sürecin zirve yaptığı an herhalde Feigenbaum adlı genç bir
fizikçinin lojistik eşlemi ve diğer tür yinelen eşlemlerinin arasında,
ve faz geçişleri (phase transitions) arasında bağlantıyı bulması.
Feigenbaum “kaosa giden evrensel yol’’u keşfetti, birbirinden tamamen
farklı, kimi biyolojik, kimi kimyasal sistemlerin sayısal olarak kaosa
tıpatıp aynı şekilde gidebildiğini gördü. Yani düzenli konumdan kaosa
evrilişin matematiksel kuralları vardı. Feigenbaum tüm bunları
istatistiki fizikteki faz geçişine bağlayınca, pek çok insana bu
inanılmaz geldi.</p>
<p>Bu nokta kaosun, ve bu dersin tepe noktalarından biri, dersin süreci
içinde bunları göreceğiz. Feigenbaum’un yaptığı ana iş şudur: tekrar
normalizasyon (renormalization) tekniğini kullanmaktır, ki bu buluş daha
sonra tekrar normalizasyon grubu denklemleri olarak geliştirildi, bunu
yapan bilimci fizikte Nobel ödülü aldı.</p>
<p>1980’li Yıllar:</p>
<p>Artık patlama noktasındayız. Kaos, fraktallar her yerde. James Gleick
adlı yazar kaos hakkında <em>Kaos</em> adında bir kitap yazdı, müthiş
satış yaptı. Steven Spielberg’in <em>Jurassic Park</em> filminde (erken
90’li yıllar, ama senaryo 80’li yıllarda yazılmış) karakterlerden biri
kaos teorisyeni, “dinazorları şuraya koyarsanız, ne olacağı belli
olmayabilir’’, gibi şeyler söylüyor. Yani artık popüler kültüre de
girişler yapılmış.</p>
<p>Diğer yandan deneysel olarak kaosun teorik bulguları da sürekli
doğrulanıyor.</p>
<p>1990’li Yıllar:</p>
<p>Zirveden iniş, daha doğrusu, artık kaos başka alanlara dönüşüyor,
onları etkiliyor. Dönüşümlerden biri çetrefil sistemler (complex
systems). Kaos 3-4 değişkenleri sistemlere bakıyordu, çetrefil sistemler
“milyon, milyar sayıda değişken olsa ne olur?’’ gibi sorular sormaya
başladı.</p>
<p>2000’li Yıllardan Bugüne:</p>
<p>Artık hareket ve bereket çetrefil sistemlerde, ve çizit teorisi’nde
(network theory). Artık sırf kaoscu olan yok, ilgi başka alanlara
kaydı.</p>
<p>Soru</p>
<p>Uzay Yarışı başladığında [Sovyetler ve Amerikalılar arasında] kimse
Poincare’nin buluşlarını kullandı mı?</p>
<p>Cevap</p>
<p>Kaosun bulguları uzay taşıtlarının en az enerji ile ilerlemesini
sağlayacak gidiş yollarını (trajectory) bulmakta faydalı oldu. Uzaydaki
gezegen çekim alanlarının etkileşiminden kaotik gidiş yolları ortaya
çıkıyor, ve ne yaptığınızı biliyorsanız kaosun başlangıç anına olan
hassas bağlantı prensibini kullanarak bu alanlar üzerinden sörf
yapabilirsiniz. Bir kere yakıtsız kalan bozuk bir uzay aracını
mühendisler bu şekilde dünyaya geri getirdiler.</p>
<p>Soru</p>
<p>Mandenbrot kaosta yapılanlardan etkilendi mi?</p>
<p>Cevap</p>
<p>Onun yaptıkları paralel bir yolda gerçekleşti bence. O borsayı
inceledi, bulutların şekillerine baktı, vs. Mandelbrot kümesini
keşfetti, ki bu kavram yinelenen eşlenimlerle çok yakından alakalı, yani
Mandelbrot kaosa pek çok yönden yakınlaştı, fakat onun ana hedefi
başkaydı. Ana bağlantı kaosta incelediğimiz pek çok geometrik şeklin
fraktal olması.</p>
<p>Tarih böyle. Şimdi işin matematiğine gelelim.</p>
<p>Önce tüm dönem işleyeceğimiz konuların bir resmini çizmek istiyorum.
Böylece her an bu resmin neresindeyiz onu görebileceğiz. Ayrıca konuya
“dinamik’’ kelimesiyle atıf yapacağım, çünkü zamana bağlı olarak değişen
her şeyi benim gözümde dinamik alanına giriyor.</p>
<p>Dinamiğin Mantıki Yapısı</p>
<ol type="1">
<li>Diferansiyel denklemleri çoğunlukla böyle yazarız; <span
class="math inline">\(\dot{\underline{x}} =
\underline{f}(\underline{x})\)</span>. <span
class="math inline">\(\underline{x}\)</span> bir vektor, <span
class="math inline">\(\underline{x} \in \mathbb{R}^n\)</span>, yani
<span class="math inline">\(\underline{x} = (x_1,...,x_n)\)</span>.
<span class="math inline">\(\mathbb{R}^n\)</span> faz uzayımız, ya da
konum uzayımız, yani sistemimizin aldığı değerler hep bu”evren’’
içinden. <span class="math inline">\(f\)</span> bir fonksiyon ve
çoğunlukla lineer bir fonksiyon. Bileşenler şöyle,</li>
</ol>
<p><span class="math display">\[ \dot{x}_1 =
f_1(x_1,...,x_n)\]</span></p>
<p><span class="math display">\[ \vdots \]</span></p>
<p><span class="math display">\[ \dot{x}_n =
f_n(x_1,...,x_n)\]</span></p>
<p>Yani bu sistem birbiriyle bağlantılı (coupled) n tane ODE sistemi,
<span class="math inline">\(f\)</span>’ler incelediğimiz problem ile
alakalı fonksiyonlar. “Sistem lineer’’ deriz eğer eşitliğin sağ
tarafındaki tüm <span class="math inline">\(x_i\)</span>’ların üstellik
derecesi 1’den fazla değil ise, ve <span
class="math inline">\(x_i\)</span>’lar birbiriyle çarpılmıyor, ya da
<span class="math inline">\(x_i\)</span>’lerin lineer olmayan
fonksiyonları kullanılmıyor ise. Gayrı lineer bir terim mesela <span
class="math inline">\(x_1^2\)</span> olabilirdi, ya da <span
class="math inline">\(x_2x_3\)</span>, ya da <span
class="math inline">\(\sin(x_4)\)</span>.</p>
<p>Soru</p>
<p>Sadece otonom sistemlerle mi ilgileneceğiz? Yani eşitliğin sağ
tarafında zamanın olmadığı türden sistemlerle? Üstteki sistemde
görüldüğü gibi eşitliğin sağ tarafında zaman, <span
class="math inline">\(t\)</span> yok, bu durumda sistem otonom
oluyor.</p>
<p>Cevap</p>
<p>Evet, bu derste çoğunlukla otonom sistemlerle iş yapıyor olacağız.
Bazı durumlarda, modele dışarıdan güç etkisi olduğu durumlarda mesela,
zaman faktörünü denkleme eklemek doğal oluyor, fakat bu tür örneklere
çoğunlukla bakmayacağız. Aslında o tür sistemleri bile otonom hale
getirebilirsiniz, ek bir <span class="math inline">\(\dot{t} =
1\)</span> değişkeni eklersiniz mesela, böylece</p>
<p><span class="math display">\[ \dot{x}_1 =
f_1(x_1,...,x_n)\]</span></p>
<p><span class="math display">\[ \vdots \]</span></p>
<p><span class="math display">\[ \dot{x}_n =
f_n(x_1,...,x_n)\]</span></p>
<p><span class="math display">\[ \dot{t} = 1\]</span></p>
<p>olur, ve yeni değişken sanki <span
class="math inline">\(x_i\)</span>’ların uzantısı gibi kabul edilebilir.
Otonom sistemleri tercih etmemizin sebebi problemlere geometrik olarak
yaklaşmamızda bize yardım edecek, faz uzayını vektörler, vektör alanları
ile temsil etmek istiyoruz, ve bu alanlar zamana göre değişmez ise bu
problem çözümünü kolaylaştırıyor. Yani çizdiğimiz resmin donmuş olmasını
istiyoruz, zaman göre oynamasını istemiyoruz. Eğer zaman bağlantısı
olsaydı o zaman vektörler zamana göre habire oynuyor olacaklardı.</p>
<p>Not: Burada ufak bir nüans var, zaman, evet, otonom durumda da
denklemlerin içinde; fakat eşitliğin solunda olan <span
class="math inline">\(\dot{x}\)</span> yani <span
class="math inline">\(\frac{\partial x}{\partial  t}\)</span> ve onun
<span class="math inline">\(x\)</span>’e olan bağlantısı bağımsız
değişkenin sistemin o anki konumu olduğunu gösterir. Bağımsız <span
class="math inline">\(t\)</span> değildir [1].</p>
<p>Örnek</p>
<p>Basit harmonik titreşir (simple harmonic oscillator)</p>
<p><span class="math display">\[
m\ddot{x} + kx = 0
\]</span></p>
<p>Farketmiş olabilirsiniz, bu sistem önce belirttiğimiz, tercihimiz
olan model tipine uymuyor, bu denklemde ikinci derece türev var, <span
class="math inline">\(\ddot{x}\)</span>. Fakat bu sistemi ufak bir
numara ile 1. derece türevli hale, <span
class="math inline">\(\dot{\underline{x}} =
\underline{f}(\underline{x})\)</span> formuna çevirebiliriz.</p>
<p><span class="math display">\[ x_1 = x \]</span></p>
<p><span class="math display">\[
x_2 = \dot{x}
\]</span></p>
<p>Bu durumda sistem</p>
<p><span class="math display">\[
\dot{x}_1 = x_2
\]</span></p>
<p><span class="math display">\[
\dot{x}_2 = -\frac{kx_1}{m}
\]</span></p>
<p>İstediğimiz forma eriştik; iki tane 1. dereceden birbiriyle
bağlantılı denklem. Sistem lineer çünkü <span
class="math inline">\(x_1,x_2\)</span> tek üstelliğe sahip sadece. Bu
sistem lineer 2. seviye sistem olarak kabul edilir. Kıyasla bir sarkaç
(pendulum)</p>
<p><span class="math display">\[ \ddot{x} + \sin(x) = 0 \]</span></p>
<p>için aynı numara,</p>
<p><span class="math display">\[
\dot{x}_1 = x_2
\]</span></p>
<p><span class="math display">\[
\dot{x}_2 = -\sin(x_1)
\]</span></p>
<p>Bu sistem gayrı lineer olurdu, çünkü eşitliğin sağ tarafında <span
class="math inline">\(\sin\)</span> var, <span
class="math inline">\(x_1\)</span> 1. üstellikte değil. Bu arada bazı
giriş fizik derslerinde <span class="math inline">\(\sin(x)\)</span>
yerine yaklaşıksal olarak <span class="math inline">\(x\)</span>
kullanmak size öğretilmiş olabilir, bu yaklaşıksallık ufak açılar için
ise yarar, fakat bunu yapmak üstteki problemin özünü tamamen dışarı
atmak demektir; sistemde mesela şarkaçın ta dönüp dönüp 180 derece
yukarı çıkması durumunda ne yapacağız? Bu tür problemlere nasıl
yaklaşacağımızı bu derste göreceğiz.</p>
<p>Çözüme nasıl erilişir? Sarkaç problemine baktıysanız analitik çözümde
“elliptik fonksiyonlar’’ denen bir kavram kullanılır, her nedense bu
yaklaşımı neredeyse kimse öğretmiyor bu günlerde, biz de bu
fonksiyonları kullanmayacağız ama, ilginç bir durum.. Çözüm için
grafiksellemeye başvuracağız, Poincare’nin yaklaşımını takip ediyoruz
yani, sistemleri grafiksel olarak görmek.</p>
<p>Çözmek için nihai çözüm noktaları <span
class="math inline">\(x_1(t),x_2(t)\)</span>’nin bir kordinat sisteminde
hareket ettiğini düşünebilirim, bir başlangıç noktasından bir gidiş
noktasını takip edecek şekilde,</p>
<p><img src="1_01.png" /></p>
<p><span class="math inline">\(x_1(t),x_2(t)\)</span> formülasyonu
parametrik denklemler olarak görülebilir, biz çözümü pür cebirsel görmek
yerine üstteki “faz uzayında’’ iş yapıyor olacağız. Poincare’nin bu
noktadaki iyi fikri şuydu, bu yapı geri yönde de işletilebilir. Daha
doğrusu gidiş yolu hakkında bir fikir sahibi olursak bu bize çözüm
hakkında anlayış kazandırır, denklemleri cebirsel olarak çözmeye gerek
kalmaz. Numara bu. Bunun için kullanılan araç faz portreleri (phase
portraits). Faz portresiyle söylemek istediğimiz birbirinden niteliksel
olarak tüm farklı gidiş yollarının resmedilmiş hali. Ve bunu yaparken
diferansiyel denklem sistemini analitik olarak çözmemek. Bu sınıfın
aşağı yukarı tüm amacının da bu olduğunu söyleyebilirim.</p>
<p>Dünyayı lineer ve gayrı lineer denklemlere bölersek ve bu
denklemlerin derecelerini de hesaba alırsak, bunu gösterecek bir tablo
yaratalım,</p>
<p><span class="math display">\[
\begin{array}{cccccc}
\hline
&amp; n=1 &amp; n=2 &amp; n=3 &amp; n &gt;&gt; 1 &amp; n = sonsuz \\
\hline
Lineer &amp;
Elektrik Devre &amp;
\textrm{Basit Harmonik Titreşir} &amp;
&amp;
&amp;
\textrm{Dalga Denklemleri, Elektrik ve Manyetiklik, Schrödinger}\\
\hline
\textrm{Gayrı Lineer} &amp;
\textrm{Lojistik Büyüme Denklemi, Skydiving} &amp;
Sarkaç &amp;
\textrm{Lorenz Sistemleri, Fraktallar, Yinelenen Eşlemleri} &amp;
&amp;
\textrm{Genel İzafiyet, Türbülans, Fibrilasyon}\\
\hline
\end{array}
\]</span></p>
<p>Fibrilasyon kalpteki ölümcül bir titreşim şekli. Skydiving uçaktan
atlayıp uzun süre paraşütsüz iniş yapmak, bu kişilerin yeryüzüne düşüşü,
havanın direnci gayrı lineer denklemler ile modellenebiliyor.</p>
<p>Bu sınıfın gidişatı nasıl olacak? Tablonun sol üst köşesi elektrik
devreler, harmonik titreşirler 1. sınıf lisans fizik dersi. Sonra
geleneksel olarak bu öğrenciler tablonun sağ üst köşesine zıplarlar,
dalga denklemi, ısı denklemi, vs., yani lineer kısmi türevsel
denklemler. Fakat biz sol üstten sol altta gideceğiz, mesela Lorenz
sistemleri, ki kaos ilk kez burada ortaya çıkıyor. Hatta öyle bir teori
var ki 1. ve 2. boyutta kaos ortaya çıkamaz, en az 3 boyut lazım
(topolojik sebeplerden dolayı). Aynı noktada fraktallar, yinelenen
eşlenimler var, bunlar sürekli değil ayrıksal sistemler olmalarına
rağmen boyut olarak aynı noktadalar.</p>
<p>Sınıfta sol alttan sağa doğru bir gidiş yapacağız; sınıf
konularımızın tablonun sol alt köşesi olduğunu söyleyebiliriz.</p>
<p>Sağ altta <span class="math inline">\(n \gg 1\)</span>’den
başlayarak, yani aşırı büyük <span class="math inline">\(n\)</span>
değerleri için, ve oradan sağa doğru olan kısım en çok araştırmanın
olduğu yer. Bu nokta artık bilimin uç noktası diyebiliriz, bu konularda
yapılacak çok iş var, ve o noktalarda çok ciddi araştırmalar oluyor.
Kıyasla sol alt köşenin işi bitti denebilir. Bizim dersin konusu da
orası!</p>
<p>Bu noktaya kadar tüm gördüklerimiz kitabımın [2] 1. bölümünü
oluşturuyor. Şimdi artık bir örneği çözmeye başlayabiliriz.</p>
<p>Tek boyutlu sistem, <span class="math inline">\(x \in
\mathbb{R}\)</span> ve</p>
<p><span class="math display">\[
\dot{x} = f(x)
\]</span> Mesela</p>
<p><span class="math display">\[
\dot{x} = \sin(x)
\]</span></p>
<p>Bu 1. derece ama gayrı lineer.</p>
<p>Geleneksel yaklaşım, formülsel olarak bakmak, mesela değişkenleri
ayırma yöntemi,</p>
<p><span class="math display">\[ \frac{dx}{\sin(x)} = \mathrm{d} t
\]</span></p>
<p>Bu ayırılabilir bir diferansiyel denklem yani, sonra iki tarafın
entegrali alınır,</p>
<p><span class="math display">\[ \int \frac{\mathrm{d} x}{\sin(x)} =
\int \mathrm{d} t \]</span></p>
<p>Eşitliğin sağ tarafındaki entegral basit, sonuç <span
class="math inline">\(t + C\)</span>, ki <span
class="math inline">\(C\)</span> bir sabit, ama öteki biraz daha zor
olabilir, hafızamızı yoklamamız lazım, ya da sembolik işlem yapabilen
bir yazılıma sormak, neyse bir şekilde hatırlıyoruz ki,</p>
<p><span class="math display">\[ \int \csc(x) \mathrm{d} x = - \ln |\csc
(x) + \cot (x)| \]</span></p>
<p>Okkalı bir fonksiyon. Neyse, bunu kullanarak ve başlangıç konumu
<span class="math inline">\(x=x_0,t=0\)</span> değerlerinden üstteki
sabiti hesaplarız (ve bir sürü cebiri atlıyorum tabii), ve takla ata ata
suna erişiriz,</p>
<p><span class="math display">\[ t = \ln \bigg| \frac{\csc(x_0) +
\cot(x_0)}{\csc(x) + \cot(x)} \bigg|   \]</span></p>
<p>Bu örneği sizi korkutmak için seçtim tabii ki :) Bu örnekle şunu
göstermek istedim; Evet bu sonuç doğru, ama pek aydınlatıcı değil. Hatta
yardımcı / işe yarar olduğu da söylenemez çünkü ana amacımız <span
class="math inline">\(x\)</span>’i <span
class="math inline">\(t\)</span> bazında çözmekti değil mi? Fakat
üstteki ifade bunu basitleştirmedi.. Trigonometriniz çok iyi ise
yapılabilir tabii; bu ifadeyi tersine çevirmek mümkün, fakat, şunu
unutmayalım, başlangıç noktamız basit bir <span
class="math inline">\(\sin\)</span> fonksiyonu idi, biraz daha çetrefil
bir fonksiyondan başlasaydık üstteki entegrali bile hesaplamak mümkün
olmazdı. Yani üstteki yaklaşım bizi yapılabileceğin sınırına getirdi,
bazı basit soruların cevapları hemen verecek hale getiremedi, mesela
<span class="math inline">\(x_0 = \pi / 4\)</span> için <span
class="math inline">\(\lim_{t  \to \infty} x(t)\)</span> nasıl davranır?
Bu sorunun cevabının üstteki “çözümden’’ hemen dökülmesi lazım, ama bunu
yapmak çok zor.</p>
<p>Biz bu problemi grafiksel olarak çözeceğiz. İki boyutta bir grafik
düşünelim, y ekseninde <span class="math inline">\(\dot{x}\)</span>, x
ekseninde <span class="math inline">\(x\)</span> var. <span
class="math inline">\(x\)</span>’in hayali bir parçacığın pozisyonu
olduğunu düşünelim, ve bu parçacık x eksenine sınırlı olsun, yani sadece
onun üzerinde sağa, sola hareket edebiliyor, yukarı çıkamıyor. Bu
durumda <span class="math inline">\(\dot{x}\)</span>’in o parcacığın
“hızı’’ olduğu düşünülebilir. Bunları bir araya koyarsak, <span
class="math inline">\(\dot{x} = \sin(x)\)</span> x ekseninde olan bir
hız vektör alanı. Eğer <span class="math inline">\(x\)</span> noktasında
isek hız <span class="math inline">\(\dot{x}\)</span>. Bu hız parçacığa
nasıl hareket edeceğini söylecek, böylece sonraki noktaya gidilecek,
vs.</p>
<p><img src="1_02.png" /></p>
<p>Peki ortadaki kamburun altında <span class="math inline">\(x\)</span>
nedir? Burada <span class="math inline">\(\dot{x}\)</span> pozitif, o
zaman <span class="math inline">\(x\)</span> artıyor, vektör sağa
doğru,</p>
<p><img src="1_03.png" /></p>
<p>Diğer bölgeleri de bu mantığı takip ederek doldurabiliriz,</p>
<p><img src="1_04.png" /></p>
<p>Farketmiş olabilirsiniz, <span
class="math inline">\(\dot{x}\)</span>’in sıfır olduğu yerler var, bu
noktalar özel noktalar, onlara sabit noktalar (fixed points) diyoruz ve
<span class="math inline">\(x^\ast\)</span> ile gösteriyoruz. Noktalar
özel çünkü orada <span class="math inline">\(\dot{x}=0\)</span>, yani
hız sıfır, demek ki hareket yok.</p>
<p>Daha büyük bir grafikte tekrar çizelim, ve sabit noktaları daire ile
gösterelim. Bu arada, iki tür sabit nokta olduğunu görüyoruz, okların
ona doğru olduğu bir tip, okları ondan dışarı gittiği bir diğer tip.
Okların işaret ettiği türü içi dolu daire ile gösterelim, diğeri boş
olsun,</p>
<p><img src="1_05.png" /></p>
<p>Şimdi diyelim ki <span class="math inline">\(x=\pi/4\)</span>
noktasından başladık,</p>
<p><img src="1_06.png" /></p>
<p>Üstteki grafikte tam gözükmeyebilir, ama soldaki faz uzayında x
ekseninde işaretledik. Bu noktada <span
class="math inline">\(\sin(\pi/4)\)</span>’in değeri belli, o zaman hız
o kadar. Şimdi <span class="math inline">\(t,x\)</span> için bir grafik
çizelim (üstte sağda), bu hızı bu yeni grafikte eğimin büyüklüğü olarak
görebiliriz, ardı ardına iki tane daha çizersek neler olduğunu
görebiliriz. Parçacık faz uzayında sağa doğru gidiyor gittikçe hızı
artıyor, <span class="math inline">\(\sin(\pi)\)</span> altında hız 1,
sonra düşmeye başlıyor. Tabii tam değerleri gösteremiyoruz, bu sebeple
bu metot sayısal değil niteliksel.</p>
<p>Devam edelim, <span class="math inline">\(x\)</span> parçacığı sağa
gittikçe sabit noktaya yaklaşır, hiçbir zaman ona erişemez, ama limitte
bir noktaya yaklaşır, ki bu değer <span
class="math inline">\(\lim_{t  \to \infty} x(t) = \pi\)</span>. Zaman
serisi <span class="math inline">\(x(t)\)</span>’nin gidiş yolunu da
görebiliyoruz, üst sağdaki parçaları birleştirelim,</p>
<p><img src="1_07.png" /></p>
<p><span class="math inline">\(x\)</span> önce içbükey yukarı (concave
up) bir şekilde artıyor, <span class="math inline">\(\pi/4\)</span>
noktasından sonra içbükey aşağı bir şekilde artıyor, ve <span
class="math inline">\(\pi\)</span>’ye yaklaşıyor.</p>
<p>İşte faz uzayını kullanmanın faydası burada. Çok fazla iş yapmadan
neler olduğunu görebildik.</p>
<p>Bu arada yukarıda içi dolu daireler / sabit noktalar stabil sabit
noktalar olarak isimlendirilir. Eğer o noktaların üzerinde isek ve
sistemi sarsarsak (perturb), tekrar geri o noktaya döneriz, çünkü oraya
doğru bir “çekim’’ vardır. Kıyasla okların ondan dışarı doğru aktığı
sabit noktalar stabil olmayan sabit noktalardır, sistemi o noktalarda
sarsarsak bu değişim, sarsıntı katlana katlana bir etki yaratacak ve o
noktadan bir kaçıs oluşturacaktır.</p>
<p>Örnek</p>
<p>Nüfus biyolojisindeki lojistik denklemden bahsettik.</p>
<p><span class="math display">\[
\dot{x} = rx \big( 1- \frac{x}{k}\big)
\]</span></p>
<p>ki <span class="math inline">\(r,k &gt; 0\)</span>.</p>
<p>Bu denklemi nasıl rasyonalize ederiz / açıklarız? <span
class="math inline">\(x\)</span> nüfusun büyüklüğü olsun, belki belli
sayıda bakterilerden bahsediyoruz, deney ortamında duruyorlar,
beslenecekleri yiyecekleri var, belki her 20 dakikada bir bölünerek
çoğalıyorlar, vs. Eğer <span class="math inline">\(x\)</span> bu ise, o
zaman <span class="math inline">\(\dot{x}\)</span> büyüme hızı olurdu,
birim zamanda üretilen organizma sayısı. Denkleme göre nüfus ne kadar
fazla ise ona oranla büyüme oranı da o kadar hızlı olacak. Biyologlara
göre daha iyi bir ölçü normalize edilmiş bir büyüme hızı, <span
class="math inline">\(\dot{x}/x\)</span>, bir tür kişi, kafa başına
büyüme oranı [hoca ekonomiye de atıf yaptı bu arada], tabii bakterilerde
kafa olmayabileceği için belki terminoloji tam doğru değil ama,
anlıyorsunuz işte.</p>
<p>Bu sistemi grafikleyelim,</p>
<p><img src="1_08.png" /></p>
<p>Eğri bir parabol, parabolun kökleri 0 ve <span
class="math inline">\(K\)</span>.</p>
<p>Oklar ve sabit noktalarla çizersek,</p>
<p><img src="1_09.png" /></p>
<p>Bu nüfusun / sistemin taşıma kapasitesi <span
class="math inline">\(K\)</span>, grafiğe göre nüfusu herhangi bir
yerden, <span class="math inline">\(x_0 &gt; 0\)</span>’dan başlatırsak,
nüfus büyüye büyüye en sonunda <span class="math inline">\(K\)</span>’ye
erişecek, <span class="math inline">\(x(t) \to K, t \to \infty\)</span>.
Azıcık bakteri bile varsa bölüne bölüne nihai nüfus kapasitesine
erişecekler. Taşıma kapasitesi deney ortamındaki yiyecekle alakalı, o
ortam bu kadar nüfusu “taşıyabiliyor’’. Daha fazlası mümkün değil. Ondan
fazlasında ölümler başlıyor, ve tekrar <span
class="math inline">\(K\)</span>’ye bir dönüş oluyor (sağından da ok ona
doğru).</p>
<p>Gördüğümüz gibi bu sonuca ulaşmak için çok az efor gerekti. Bu
metotun avantajı işte burada.</p>
<p>Ekler</p>
<p>Sarkaç problemini sayısal olarak çözelim, denklem</p>
<p><span class="math display">\[ \ddot{\theta}(t) = + \alpha
\sin(\theta(t)) = 0  \]</span></p>
<p>Bu denklemi birinci derece ODE sistemine çevirebiliriz, dışarıdan
<span class="math inline">\(v(t) = \dot{\theta}\)</span> değişkenini
tanımlayalım,</p>
<p><span class="math display">\[
\dot{\theta} = v(t)
\]</span></p>
<p><span class="math display">\[
\dot{v} = \alpha \sin (\theta(t))
\]</span></p>
<p>Başlangıç şartları <span class="math inline">\(\theta(0) =
\pi/6\)</span>, <span class="math inline">\(v(0) = 0\)</span>, ve <span
class="math inline">\(\alpha = -5\)</span> olsun,</p>
<div class="sourceCode" id="cb1"><pre
class="sourceCode python"><code class="sourceCode python"><span id="cb1-1"><a href="#cb1-1" aria-hidden="true" tabindex="-1"></a><span class="im">import</span> scipy <span class="im">as</span> sp</span>
<span id="cb1-2"><a href="#cb1-2" aria-hidden="true" tabindex="-1"></a><span class="im">from</span> scipy.integrate <span class="im">import</span> odeint</span>
<span id="cb1-3"><a href="#cb1-3" aria-hidden="true" tabindex="-1"></a></span>
<span id="cb1-4"><a href="#cb1-4" aria-hidden="true" tabindex="-1"></a><span class="kw">def</span> f(y,t):</span>
<span id="cb1-5"><a href="#cb1-5" aria-hidden="true" tabindex="-1"></a>    alpha <span class="op">=</span> <span class="op">-</span><span class="fl">5.0</span></span>
<span id="cb1-6"><a href="#cb1-6" aria-hidden="true" tabindex="-1"></a>    r <span class="op">=</span> np.array([<span class="dv">0</span>,<span class="dv">0</span>],<span class="bu">float</span>)</span>
<span id="cb1-7"><a href="#cb1-7" aria-hidden="true" tabindex="-1"></a>    r[<span class="dv">0</span>] <span class="op">=</span> y[<span class="dv">1</span>]</span>
<span id="cb1-8"><a href="#cb1-8" aria-hidden="true" tabindex="-1"></a>    r[<span class="dv">1</span>] <span class="op">=</span> alpha<span class="op">*</span>np.sin(y[<span class="dv">0</span>])</span>
<span id="cb1-9"><a href="#cb1-9" aria-hidden="true" tabindex="-1"></a>    <span class="cf">return</span> r</span>
<span id="cb1-10"><a href="#cb1-10" aria-hidden="true" tabindex="-1"></a></span>
<span id="cb1-11"><a href="#cb1-11" aria-hidden="true" tabindex="-1"></a>T <span class="op">=</span> <span class="dv">10</span><span class="op">;</span> n <span class="op">=</span> <span class="dv">1000</span></span>
<span id="cb1-12"><a href="#cb1-12" aria-hidden="true" tabindex="-1"></a>theta0 <span class="op">=</span> np.pi<span class="op">/</span><span class="dv">6</span><span class="op">;</span> v0 <span class="op">=</span> <span class="dv">0</span></span>
<span id="cb1-13"><a href="#cb1-13" aria-hidden="true" tabindex="-1"></a>tspan <span class="op">=</span> np.linspace(<span class="dv">0</span>,T,n<span class="op">+</span><span class="dv">1</span>)</span>
<span id="cb1-14"><a href="#cb1-14" aria-hidden="true" tabindex="-1"></a>initc <span class="op">=</span> np.array([theta0,v0])</span>
<span id="cb1-15"><a href="#cb1-15" aria-hidden="true" tabindex="-1"></a>y <span class="op">=</span> odeint(f,initc,tspan)</span>
<span id="cb1-16"><a href="#cb1-16" aria-hidden="true" tabindex="-1"></a>theta <span class="op">=</span> y[:,<span class="dv">0</span>]</span>
<span id="cb1-17"><a href="#cb1-17" aria-hidden="true" tabindex="-1"></a>v <span class="op">=</span> y[:,<span class="dv">1</span>]</span>
<span id="cb1-18"><a href="#cb1-18" aria-hidden="true" tabindex="-1"></a></span>
<span id="cb1-19"><a href="#cb1-19" aria-hidden="true" tabindex="-1"></a>plt.plot(tspan,v,label<span class="op">=</span><span class="st">&#39;velocity(t)&#39;</span>)</span>
<span id="cb1-20"><a href="#cb1-20" aria-hidden="true" tabindex="-1"></a></span>
<span id="cb1-21"><a href="#cb1-21" aria-hidden="true" tabindex="-1"></a>plt.savefig(<span class="st">&#39;1_10.png&#39;</span>)</span></code></pre></div>
<p><img src="1_10.png" /></p>
<p>Kaynaklar</p>
<p>[1] Wikipedia, <em>Autonomous system (mathematics)</em>, <a
href="https://en.wikipedia.org/wiki/Autonomous_system_(mathematics)">https://en.wikipedia.org/wiki/Autonomous_system_(mathematics)</a></p>
<p>[2] Strogatz, <em>Nonlinear Dynamics and Chaos</em></p>
<p>[3] Strogatz, <em>YouTube Video’lari</em>, <a
href="https://www.youtube.com/watch?v=ycJEoqmQvwg&amp;list=PLbN57C5Zdl6j_qJA-pARJnKsmROzPnO9V">https://www.youtube.com/watch?v=ycJEoqmQvwg&amp;list=PLbN57C5Zdl6j_qJA-pARJnKsmROzPnO9V</a></p>
<p>
  <a href="..">Yukarı</a>
</p>
</body>
</html>
