<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Ders 12</title>
  <style type="text/css">code{white-space: pre;}</style>
  <script
  src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full"
  type="text/javascript"></script>
</head>
<body>
<div id="header">
</div>
<h1 id="ders-12">Ders 12</h1>
<p>Kitabımın 8. bölümüne geldik, dersin doğal akışı içerisinde uygun
sonraki konuya geçmiş olacağız aslında; şimdiye kadar yaptıklarımızı
düşünelim, tek boyutlu sistemlerle başladık, bir çizgi üzerinde ne türlü
dinamiğin ortaya çıkabileceğini inceledik, bu tek boyutta ortaya
çıkabilecek çatallaşma tiplerine baktık. Sonra iki boyutlu sistemlere
geçtik, tek boyutta gördüğümüz sabit noktalara ek olarak periyodik
hareketleri temsil eden kapalı yörüngelerin ortaya çıkabildiğini gördük.
Bazı egzotik konulara baktık, homoklinik yörünge gibi.. Neyse, artık
çatallaşmaya tekrar bakma zamanı geldi, bu sefer iki boyutlu
sistemlerde.</p>
<p>2D Sistemlerde Çatallaşma</p>
<p>Diyelim ki <span class="math inline">\(\exists\)</span> stabil denge
noktaları ya da kapalı yörüngeler [mevcut]. Bunlar zaten genelde
ilgilendiğimiz iki oluş. Daha önce olduğu gibi merak ettiğimiz bir
parametreyi değiştirirken bu iki oluşun ortadan nasıl, ne zaman
yokolacağı / yokolmayacağı, stabilitesini nasıl değiştirdiği. Bugün
protip örneklere bakacağız, bu örnekler “normal formlar’’ olarak geçen
tipik bazı genel formlardır, bu kavram hakkında daha detaylı bilgiyi
daha ileri seviye gayrı-lineer sistem dersler gösterir, biz çok detaylı
olarak bu formları bizzat işlemeyeceğiz, fakat kabaca olarak şu anlama
geliyorlar: eğer uygun şekilde kordinat sisteminde değişim yapılırsa bir
sistemi bu normal formlara indirgeyebilirsiniz.</p>
<p>I. Sabit Noktaların Çatallaşması</p>
<ol type="a">
<li><p>Özdeğer <span class="math inline">\(\lambda = 0\)</span> olduğu
zaman, daha önce gördüğümüz gibi iki çeşidi vardır, eyer düğümü,
transkritik ve tırmık. Bunları 1D’de gördük, fakat 2D için durum çok
farklı değil, “eğer’’ kelimesi 2 boyutta daha anlamlı olacak ama,
hakikaten atın üzerinde konan eğer gibi bir şekil
görülebiliyor.</p></li>
<li><p><span class="math inline">\(\lambda = \pm i\omega\)</span>, 2
boyutta farklı olan durum bu, kompleks eşlenik olan iki sayı elde
edilebilir, ve bu sayılar tamamen pür sanal sayı (imaginary). Bu durumda
Hopf çatallaşması ortaya çıkıyor, isim onu yakından inceleyen bilim
adamı Hopf’dan geliyor, gerçi bu kavrama ilk bakan o değildi, Poincare
de bu çatallaşma ile karşılaşmıştı. Bu kavram bizim için, dersin bu
noktasında, niceliksel olarak tamamen yeni bir kavram.</p></li>
</ol>
<p>Bu arada daha fazla ilerlemeden kendimize soralım: niye sabit nokta
özdeğerler ile bu kadar çok ilgileniyoruz? Sebep eğer her elimizdeki iki
özdeğerin (iki tane çünkü iki boyutlu sistemdeyiz) reel kısmi negatif
ise, sabit nokta yerel olarak stabil olur, yani lineer olarak stabildir.
Özdeğerin reel kısımları çözümlerin bir sabit nokta yakınında üstel
çürüme oranını (decay rate) temsil ederler.</p>
<p>Bir parametreyi değiştirdikçe özdeğerlerin kompleks uzayda nerede
olduğunu gösteren bir grafik çizmek faydalı olabilir, bu grafikte Im
<span class="math inline">\(\lambda\)</span> özdeğerin kompleks, Re
<span class="math inline">\(\lambda\)</span> onun reel kısmı olsun. İki
türlü durum ortaya çıkabilir, biri her iki değer negatif ve reel. Bir
diğeri her iki özdeğer birbirinin kompleks eşleniği, çünkü reel vektör
alanı olan problemleri inceliyoruz, bu sebeple özdeğerlerin
karakteristik denklemlerinin reel katsayıları olacak, bu denklem karesel
olacak (iki boyutlu bir sistemdeyiz), bu yüzden özdeğerler her zaman
birbirinin kompleks eşleniği olmalı (ya da her ikisi reel).</p>
<p><img src="12_08.png" /></p>
<p>Her iki alternatif üstteki iki grafikte görülüyor. Şimdi üstte
sağdaki noktaların nasıl grafiğin <span class="math inline">\(y\)</span>
ekseninin sağ tarafına geçireceğimizi düşünmemiz lazım, ki bu bölgede
<span class="math inline">\(\lambda\)</span>’nin reel kısmi pozitif. Bir
çatallaşmayı ortaya çıkartacak olan bu. Özdeğerler <span
class="math inline">\(Re \Lambda \ge 0\)</span> bölgesine geçtiğinde
çatallaşma ortaya çıkacak.</p>
<p>Bunun detayına girmeden önce daha neler ortaya çıkacağını şimdiden
söyleyeyim, periyotsal, kapalı yörüngelerden ortaya çıkan çatallaşmalar
da vardır. Aslında bunlardan birini işledik, Hopf çatallaşması.</p>
<ol start="2" type="I">
<li>Periyotsal yörüngelerin çatallaşması</li>
</ol>
<ol type="a">
<li><p>Çevrimlerin biraraya gelmesi: bu durum eyer düğümü çatallaşmasına
benziyor, hatırlarsak o durumda bir stabil bir gayrı-stabil sabit nokta
çarpışarak birbirini yokediyordu. Benzer bir durum çevrimlerde de ortaya
çıkabilir. Mesela bir stabil çevrim içinde gayrı-stabil bir çevrim
vardır, bir parametre değiştikçe birbirlerine yaklaşırlar, sonra
birleşirler, ve bir süre sonra yokolurlar. Bu duruma çevrimlerin eyer
düğüm çatallaşması ismi veriliyor.</p></li>
<li><p>Eyer düğüm sonsuz periyot çatallaşması (saddle-node infinite
period bifurcation, SNIPER, ya da SNIC). Bu durumda değişmeyen çember
üzerinde eğer düğümü var. İlginç bir durum bu, bir kapalı yörünge var
mesela [alttaki grafikte en solda], bir parametre değiştikçe çember
üzerinde bir acaip bir yarı stabil sabit nokta ortaya çıkıyor, sanki tek
boyutlu bir sistemdeymişiz gibi, sonra bu nokta bir eğer ve düğüme
ayrılıyor, ve tüm akış sabit olan noktaya doğru gidiyor tabii [altta
ortada]. Sonra bu noktalar yaklaşıp birbirlerini yokedebiliyorlar, ve
geriye sadece bir çevrim kalıyor, o çevrim üzerinde hala akış var tabii
[altta sağda].</p></li>
</ol>
<p><img src="12_09.png" /></p>
<p>Çevrim içinde de birşeyler olabilir tabii, bundan bahsetmedik ama,
mesela çevrim ortasından çıkan bir akış çembere doğru gidebilir, ya da
dışarıdan çembere doğru. Neyse bunun detaylarına sonra gireceğiz.</p>
<p><img src="12_10.png" /></p>
<p>Üstte en sağdaki çevrim sonsuz periyor, niye böyle dedim, çünkü bir
tür ardından ve tam sabit nokta doğmadan önce işler çok yavaşlıyor
olacak.</p>
<ol start="3" type="a">
<li>Homoklinik Çatallaşma: bu durum için grafik vermeyeceğim fakat
dışarıdan kuvvet verilen sarkaç probleminde ortaya çıkıyor.</li>
</ol>
<p>Örnekler</p>
<p>I a) <span class="math inline">\(\lambda=0\)</span>
çatallaşmaları</p>
<ol type="1">
<li>Eyer düğüm,</li>
</ol>
<p><span class="math display">\[\dot{x} = a - x^2\]</span></p>
<p><span class="math display">\[\dot{y} = -y \]</span></p>
<p><span class="math inline">\(x,y\)</span> birbirlerinden ayrılmış
halde, iki ayrı tek boyutlu sistem var, herkes kafasına göre takılıyor.
<span class="math inline">\(y\)</span> yönünde hiç ilginç bir hareket
yok, herşey <span class="math inline">\(y=0\)</span>’ya doğru sönüyor,
aynı anda <span class="math inline">\(x\)</span> eksenine doğru itilme
var ki tüm ilginç şeyler burada oluyor.</p>
<p>Sabit noktalar</p>
<p><span class="math inline">\(a&gt;0\)</span> iken <span
class="math inline">\((\sqrt{a},0)\)</span>, <span
class="math inline">\((-\sqrt{a},0)\)</span>. <span
class="math inline">\(a\)</span> sıfıra yaklaşırken bu iki sabit nokta
birbirine yaklaşır, ve <span class="math inline">\(a=0\)</span>’da
birbiriyle birleşip negatif <span class="math inline">\(a\)</span>’da
yokeder. Sabit noktalarda Jacobian’a bakarsak,</p>
<p><span class="math display">\[
A =
\left[\begin{array}{rrr}
\frac{\partial \dot{x}}{\partial x} &amp; \frac{\partial
\dot{x}}{\partial y}  \\
\frac{\partial \dot{y}}{\partial x} &amp; \frac{\partial
\dot{y}}{\partial y}
\end{array}\right] =
\left[\begin{array}{rrr}
-2x^\ast &amp; 0  \\ 0 &amp; -1
\end{array}\right]
\]</span></p>
<p>O zaman <span class="math inline">\(\lambda_1 = -2x^\ast\)</span>,
<span class="math inline">\(\lambda_2 = -1\)</span> olur.</p>
<p>Dikkat edelim ki stabil düğüme tekabül eden durum <span
class="math inline">\(\lambda_1\)</span>’in negatif olduğu durum; çünkü
<span class="math inline">\(\lambda_2\)</span> grafiğin sol yarısında,
zaten negatif. Ama <span class="math inline">\(x\)</span> pozitif bir
sayı ise, mesela <span class="math inline">\(x^\ast = \sqrt{a}\)</span>,
<span class="math inline">\(y^\ast=0\)</span> bu bir stabil düğüm, <span
class="math inline">\(x^\ast = -\sqrt{a}\)</span> ise o zaman bir eğer
var. Eyer düğüm çatallaşmasından bahsediyorduk, nihayet ortaya çıktı.
Hatırlarsak iki boyutta birbiriyle çarpışan iki şey bir düğüm ve
eğer.</p>
<p>Şimdi özdeğer resmine, yani spektruma bakarsak,</p>
<p><img src="12_11.png" /></p>
<p>Parametreyi değiştirdikçe özdeğer sağa doğru gidecek, <span
class="math inline">\(-2\sqrt{a}\)</span> kritik yer, onun ardından
hızla sıfıra gelinir, ve sıfırda çatallaşma ortaya çıkar. Tabii
“gelmek’’ derken bu bir faz portresi değil, parametre değiştikçe
özdeğerdeki değişimlerden bahsediyorum.</p>
<p>Faz portresi</p>
<p><img src="12_12.png" /></p>
<p>Çizgiler üzerindeki akış üstel bir sönüm, sabit noktalara doğru
çürüme var. Resmi tamamlarsak,</p>
<p><img src="12_13.png" /></p>
<p><span class="math inline">\(a\)</span> pozitif <span
class="math inline">\(x=0\)</span> iken <span
class="math inline">\(\dot{x}\)</span> pozitif, sağa doğru gidiş var
[üst orta kısım], <span class="math inline">\(x\)</span> ekseni değişmez
(invariant), vs.</p>
<p>Şimdi tek boyutlu sistemlerde niye bu kadar zaman harcadığımızı da
anlayabiliyoruz, çatallaşma teorisiyle uğraşırken görürsünüz ki tek bir
boyut üzerinde çok ilginç dinamikler görülebiliyor, ve bu dinamik tüm
diğerlerine baskın çıkıyor, üstteki örnekte bu <span
class="math inline">\(x\)</span> ekseni. Diğer boyutlarda can sıkıcı
kapanma / inme (collapse) olayları var, yani uzun vadede sistemin nereye
gideceğini tek boyutlu bir manifold karar veriyor ki bu da <span
class="math inline">\(x\)</span> ekseni. Fakat genel olarak diğer
problemlerde göreceğiz dalgalı inip çıkan tek boyutlu bir manifold
olabilir, ve bir stabil ve gayrı stabil sabit nokta birbirlerine bu
manifold üzerinde yaklaşır ve çarpışırlar. Üstteki şekil bize daha
çetrefil durumlarda olanların temsili bir resmini veriyor.</p>
<p>Devam edelim, <span class="math inline">\(a=0\)</span>’da üstteki iki
nokta biraraya gelip birleşir (bu arada üstteki iki resim <span
class="math inline">\(a&gt;0\)</span> durumu), onu da görelim,</p>
<p><img src="12_14.png" /></p>
<p>-1’de çatallaşma ortaya çıkıyor.. Bu resim iki üstteki sağdaki
resimde soldaki iki dik eksenin birleşmiş hali sanki.. Bir de sabit
noktayı yarı-stabil gösterdim, öyle mi acaba? Nokta <span
class="math inline">\(y\)</span> ekseninin sağ tarafını kendine çekiyor,
sol tarafını itiyor.. diğer yandan <span
class="math inline">\(y\)</span> ekseni üzerinde de bir çekim var,
ittiğinden çok kendine çekiyor.. Dörtte üç stabil mi desek acaba? Öyle
bir şey yok tabii, o yüzden yarı-stabil diyoruz, ama illa doğru
kelimelendirmek istesek kısmen stabil kısmen gayrı-stabil demek
lazım.</p>
<p><span class="math inline">\(a&lt;0\)</span> icin sabit nokta hic yok,
bu sebeple sabit noktada <span
class="math inline">\(\lambda\)</span>’lar uzerinden spektrum grafigini
cizmek mumkun degil, cunku hic sabit nokta yok. Onun yerine faz
duzleminde biraz kafa karistirici alttaki goruntu olusur,</p>
<p><img src="12_15.png" /></p>
<p>Ortada bir “yavaş’’ bölge var, bu bölge illa tam yuvarlak, elips
olmayabilecek bir parça. Bu bölgeye giren gidiş yolları aşırı
yavaşlıyorlar, çünkü vektör alanındaki vektörlerin boyu çok küçük. Bu
bölge iki üstteki sabit nokta yokolduktan sonra arta kalan bir”hayalet’’
olarak tarif edilir. Neyse gidiş yolları oraya girerler, çıkınca tekrar
hızlanırlar. Bu tür dinamik sistemleri bazen görürsünüz. Bu yavaşlama
bölgesine bazen “darboğaz’’ ismi de veriliyor. Neyse tarif ettiklerimiz
iki boyutta eyer düğümü için tipik bir durum.</p>
<ol start="2" type="1">
<li>Transkritik</li>
</ol>
<p>Bu örneği size bırakıyorum, analizini yapmak oldukca kolay, sistem
şöyle,</p>
<p><span class="math display">\[ \dot{x} = ax-x^2 \]</span></p>
<p><span class="math display">\[ \dot{y} = -y \]</span></p>
<ol start="3" type="1">
<li>Tırmık</li>
</ol>
<p>Hatırlarsak tırmık durumunda iki örnek vardı, altkritik (subcritical)
ve süperkritik (supercritical), bu ayrılık hakkında biraz konuşacağız,
hatta bu ayrılık Hopf çatallaşması durumunda da ortaya çıkıyor, sonraki
derste bunları göreceğiz. Bu arada sonraki dersi kaçırmayın çünkü bazı
filmler göstereceğim, filmlerde şimdiye kadar bahsettiğimiz pek çok
çatallaşmayı gerçek dünyadaki örneklerini göreceğiz.</p>
<p>Neyse, tırmığın süperkritik haline bakalım, <span
class="math inline">\(a&lt;0\)</span> durumu,</p>
<p><span class="math display">\[ \dot{X} = ax-x^3 \]</span></p>
<p><span class="math display">\[ \dot{y} = -y \]</span></p>
<p>Spektruma bakacağız, sabit noktalar <span
class="math inline">\(\underline{x}^\ast = (\pm \sqrt{a}, 0)\)</span>,
bir tane de orijinde var. Tabii <span
class="math inline">\(a&lt;0\)</span> olunca sadece orijindeki sabit
nokta geçerli, yani</p>
<p><img src="12_16.png" /></p>
<p>Özdeğerler</p>
<p><img src="12_17.png" /></p>
<p>Jacobian</p>
<p><span class="math display">\[ A = \left[\begin{array}{rrr}
a &amp; 0 \\ 0 &amp; -1
\end{array}\right] \]</span></p>
<p><span class="math inline">\(a\)</span>’yi değiştirdikçe soldan sıfıra
doğru yaklaşacak, tam sıfıra geldiğinde başta gösterdiğimiz ilk iki
sabit nokta doğacak demektir. <span class="math inline">\(a=0\)</span>
anında şekil</p>
<p><img src="12_18.png" /></p>
<p>üstteki gibi. Gidiş yolları sıfıra çok yavaş gidiyorlar, çünkü <span
class="math inline">\(a=0\)</span> olduğu için elde kalan <span
class="math inline">\(\dot{x} = -x^3\)</span> ve bu ifadenin çürümesi
bilindiği gibi çok yavaştır. Fizikçiler bu yavaşlamaya “kritik yavaşlama
(critical slowing down)’’ ismini veriyorlar. Bu deneylerde, ikinci
derece faz geçilerinde görülebilecek bir şey, hakikaten ortaya
çıkıyor.</p>
<p><span class="math inline">\(\lambda\)</span> düzlemine bakarsak,</p>
<p><img src="12_19.png" /></p>
<p>Ve <span class="math inline">\(a&gt;0\)</span> durumunda faz
portresi</p>
<p>Orijin bir eğer haline gelir,</p>
<p><img src="12_20.png" /></p>
<p>Bu süperkritik tırmık. Tek sabit noktadan üstteki resimde sağdaki ve
soldaki iki nokta ortaya çıktı. Süperkritik çünkü yeni yaratılan sabit
noktalar stabil.</p>
<p>Şimdi Hopf çatallaşmasına biraz girelim, gerisini sonraki derste
işleyeceğiz.</p>
<p>Hopf durumu, <span class="math inline">\(\lambda = \pm
i\omega\)</span>. <span class="math inline">\(\omega\)</span> sembolünü
özellikle kullandım çünkü bildiğimiz gibi bu sembol frekans için
kullanılır ve burada hakikaten hayali sayı olarak bir frekanstan
bahsediyoruz, doğum anında limit çevriminin frekansı bu olacak. Buna
eşit bir durum, özdeğerin hayali olmadığı halde, merkez örneğini
düşünelim, hatırlarsak merkez olup olmadığınan emin olamıyorduk, burada
lineer bir merkez var mı? sorusu Hopf çatallaşması ile alakalı, orada
<span class="math inline">\(\tau = 0\)</span>, <span
class="math inline">\(\Delta &gt; 0\)</span>.</p>
<p>Ya da glikoliz örneğini hatırlarsak, Poincare-Bendikson teorisi ile
uğraşıyorduk, hani garip bir tuzak bölge yaratmaya uğraşıyorduk, şuna
benziyordu,</p>
<p><img src="12_21.png" /></p>
<p>sonra ortadaki noktanın sabit olup olmadığını kendimize sorduk. İşte
o nokta aslında bir Hopf çatallaşması yaşıyordu, o zaman bunu
bilmiyorduk tabii.</p>
<p>Şimdi süperkritik Hopf örneği görelim, sonraki derste altkritik
örneğini görürüz.</p>
<p>Süperkritik durumda bir stabil sarmal çatallaşmanın bir tarafında
yaşar, bir parametreyi değiştirdikçe çatallaşmaya gireriz, ve
gayrı-stabil sarmala dönüşüm olur. Fakat gayrı-stabil sarmal tek başına
değil artık, etrafında ufak genlikli, stabil bir limit çevrimi var, ve
bu çevrimin şekli her zaman eliptiktir, en azından doğum anı yakınında.
Genel şartlar altında bu hakikat bir limit çevrimi olur, “kapalı
yörünge’’ demiyorum dikkat ederseniz, bu çevrim tamamen izole olacaktır.
Hopf Teorinsi denen bir teori var, ve limit çevrimlerinin varlığını
garanti eden şartları belirliyor, bu durumda stabil. Altkritik durumda
gayrı-stabil olurdu.</p>
<p>Ornek gorelim, Hopf durumunda <span
class="math inline">\(\lambda_1,\lambda_ \pm i\omega\)</span>
demistik.</p>
<p><span class="math display">\[ \dot{r} = ar - r^3 \]</span></p>
<p><span class="math display">\[ \dot{\theta} = \omega + br^2
\]</span></p>
<p>Normal formların teorisini kullanarak Hopf çatallaşması yakınında
dinamiğin üstteki gibi olduğunu ispat edebiliyorsunuz. Dönüşün
frekansında bir sabit terim oluyor, üstte <span
class="math inline">\(\omega\)</span>, ama bir genliğe de bağlantı
oluyor <span class="math inline">\(br^2\)</span> terimi.</p>
<p>Sistemimiz böyle. Dikkat edersek aşağı yukarı ayrışmış (decoupled)
halde, <span class="math inline">\(\dot{r}\)</span> sadece <span
class="math inline">\(r\)</span>’ye bağlı. Gerçi <span
class="math inline">\(\dot{\theta}\)</span> hala <span
class="math inline">\(r\)</span>’ye bağlı, ama hala yarıçapsal yönde tek
boyutlu bir sistemimiz var, ve <span
class="math inline">\(\theta\)</span> bazında <span
class="math inline">\(r\)</span> tarafından “sürülen’’ bir başka
sistemimiz.</p>
<p>Tek boyutlu sistem için <span class="math inline">\(r=0\)</span> tek
boyutlu dinamiğin sabit noktasını verir, ama <span
class="math inline">\(a \le 0\)</span> ise stabildir. Gerçi <span
class="math inline">\(a=0\)</span> için de stabildir, daha önce
bahsettiğimiz zayıf, kritik yavaşlama bağlamında, ama <span
class="math inline">\(a&lt;0\)</span> için üstel stabildir, <span
class="math inline">\(a&gt;0\)</span> için gayrı-stabildir. Çatallaşma
<span class="math inline">\(a=0\)</span>’da ortaya çıkar.</p>
<p>Dikkat edersek <span class="math inline">\(a&gt;0\)</span> ve tek
boyut durumunda <span class="math inline">\(\dot{r} = r(a-r^2)\)</span>
ayrıştırması da yapılabilir, ve bu bize <span class="math inline">\(r =
\sqrt{a}\)</span> stabil sabit noktasını verirdi, fakat biz tek boyutta
değiliz, iki boyuttayız, o zaman o sabit nokta <span
class="math inline">\(\sqrt{a}\)</span> çaplı bir çembere tekabül
ediyor. Bu çember <span class="math inline">\(a\)</span> sıfıra yakın
ama pozitif olduğu durumdaki limit çevrimidir. Diyelim ki <span
class="math inline">\(\omega,b\)</span> pozitif, şekil suna benzer,</p>
<p><img src="12_22.png" /></p>
<p>Yani <span class="math inline">\(a&gt;0\)</span> olduğunda bir
gayrı-stabil sarmal ortaya çıkar.</p>
<p>Sarmalin genligine dikkat, <span
class="math inline">\(\sqrt{a}\)</span>. O zaman <span
class="math inline">\(a\)</span> kucuk oldugu durumda genlik kucuk
olacaktir, yani dogum aninda bu limit cevrimi sifir genlikli bir
cevrimdir.</p>
<p>Bu arada üstteki örnek için özdeğerleri bulmanın en kolay yolu
Kartezyen kordinatına geçmek, <span
class="math inline">\(x=r\cos\theta\)</span>, vs diyerek, kutupsal
kordinatta Jacobian hesabı yapmakla uğraşmayın, çok karışık olur.</p>
<p><span class="math inline">\(a&lt;0\)</span> icin resim,</p>
<p><img src="12_23.png" /></p>
<p><img src="12_24.png" /> <img src="12_25.png" /></p>
<p><span class="math inline">\(a\)</span>’yı değiştirdikçe özdeğerler
noktalı çizgi üzerinde sağa hareket edecekler.</p>
<p><span class="math inline">\(a=0\)</span>’da özdeğerler pür hayali.
Faz düzleminde <span class="math inline">\(\dot{r}=-r^3\)</span> olurdu,
yani çok yavaş bir çürüme var,</p>
<p><img src="12_26.png" /></p>
<p>Çizim dış çeperde bir çember olmaya uğraşan ama bir türlü başaramayan
bir gidişat gösterir, acaip bir tür sarmaldir, bu çizimi bilgisayarda
yapmanızı tavsiye ederim, çizimin nasıl gittiğini de görmüş olursunuz
böylece bu gidişatı başka yerde görünce hemen tanırsınız. Çizim orta
kısmi kapkara hale getirecek, işte Hopf çatallaşmasının sonucu bu,
sıfıra doğru çürüyüşü o kadar yavaş ki giderken yoldaki tüm pikselleri
boyamış oluyor, ve kapkara bir yüzey ortaya çıkartıyor.</p>
<p>Bu arada, <span class="math inline">\(a=0\)</span> durumunda lineer
teori bir merkez tahmin ederdi, fakat bu yanlış olurdu, elimizde bir
sarmal var.</p>
<p>Ödev</p>
<p>Alttaki sorular için faz portresini bir kontrol parametresi <span
class="math inline">\(\mu\)</span>’ya bağlı olarak çizin. <span
class="math inline">\(\mu\)</span> değiştikçe ortaya çıkan
çatallaşmaları sınıflayın, ve <span
class="math inline">\(\mu\)</span>’nun tüm çatallaşma değerlerini
bulun.</p>
<p>Soru 4.3.3</p>
<p><span class="math display">\[ \dot{\theta} = \mu \sin\theta - \sin
2\theta\]</span></p>
<p>Cevap</p>
<p>Bu sistemin sabit noktalarını bulmak için çift açı formülünü
kullanarak <span class="math inline">\(\dot{\theta} = 0\)</span> yapıp
çözeriz. Ya <span class="math inline">\(\sin \theta = 0\)</span> ki bu
<span class="math inline">\(\theta^\ast = 0\)</span> ya da <span
class="math inline">\(\pi\)</span> demektir, ya da <span
class="math inline">\(\sin\theta\)</span> ile bölebiliriz, ki bu durumda
<span class="math inline">\(\mu/2 = \cos\theta^\ast\)</span>. <span
class="math inline">\(\mu\)</span>’nun farklı değerlerine göre farklı
sayıda sabit nokta elde edeceğimiz şimdi görülüyor olmalı. Altta <span
class="math inline">\(\dot{\theta}\)</span>’nin <span
class="math inline">\(\mu\)</span> ve <span
class="math inline">\(\theta\)</span>’nin fonksiyonu olarak üç boyutlu
grafiği görülebilir.</p>
<p><img src="12_01.png" /></p>
<p>Tüm bunlardan <span class="math inline">\(\dot{\theta}=0\)</span>
düzlemi ile kesişmesini düşünerek bir çatallaşma diagramı
çıkartabiliriz. Bu kesişmenin ortaya çıkardığı eğriler çatallaşma
diagramının şekli olacaktır, ve çatallaşma eğrisinin her iki tarafında
<span class="math inline">\(\dot{\theta}\)</span>’nin işaretine bakarak
stabilite hakkında bilgi edinebiliriz. Tüm bunları kullanarak alttaki
diagramı elde ederiz,</p>
<p><img src="12_02.png" /></p>
<p>Görüldüğü gibi kritik değer <span class="math inline">\(\mu_c= \pm
2\)</span>’de bir tırmık çatallaşması var. Bu kritik değerleri <span
class="math inline">\(\mu/2 = \cos\theta^\ast\)</span> denkleminin tek
olan / yanlız çözümlerinin ilk bu noktada ortaya çıktığını ve sonra
yokolduğunu görerek te elde edebilirdik, yani geçici / ara değerler için
iki tane çözüm olduğunu ama aralık dışındaki <span
class="math inline">\(\mu\)</span> değerleri için hiç çözüm olmadığını
görerek. Bunları kullanarak <span class="math inline">\(\mu\)</span>
değiştikçe ortaya çıkan çizdiğimiz grafikler alttadır. Grafikler <span
class="math inline">\(\mu\)</span> -2 altından 2 üstüne çıktıkça ortaya
çıkan vektör alanlarıdır.</p>
<p><img src="12_03.png" /></p>
<p>Soru 4.5.1</p>
<p>Ateş böceği modelinde böceğin cevap fonksiyonu olan sinüssel form
biraz rasgele şekilde seçilmişti. Şu alternatif modeli düşünelim, <span
class="math inline">\(\dot{\Theta} = \Omega\)</span>, <span
class="math inline">\(\dot{\theta} = \omega + A
f(\Theta-\theta)\)</span> ki <span class="math inline">\(f\)</span>
şimdi bir üçgen dalga fonksiyonu olsun (triangle wave). Spesifik olarak
<span class="math inline">\(-\frac{\pi}{2} \le \phi \le
\frac{3}{2}\pi\)</span> aralığında</p>
<p><span class="math display">\[ f(\phi) =
\left\{ \begin{array}{ll}
\phi, &amp; -\frac{\pi}{2} \le \phi \le \frac{\pi}{2} \\
\pi-\phi, &amp; \frac{\pi}{2} \le \phi \le \frac{3}{2}\pi
\end{array} \right.
\]</span></p>
<p>olsun, ve <span class="math inline">\(f\)</span>’i periyotsal olarak
bu aralığın dışına çıkartalım. Şimdi</p>
<ol type="a">
<li><p><span class="math inline">\(f(\phi)\)</span>’i
grafikleyin.</p></li>
<li><p>Etkilenme bölgesini bulun</p></li>
<li><p>Böceğin etkileyene fazsal kitlenmiş olduğunu farzederek faz farkı
<span class="math inline">\(\phi^\ast\)</span> için formülü
bulun.</p></li>
<li><p><span class="math inline">\(T_{kayış}\)</span> formülünü
bulun.</p></li>
</ol>
<p>Cevap</p>
<ol type="a">
<li></li>
</ol>
<p><img src="12_04.png" /></p>
<ol start="2" type="a">
<li></li>
</ol>
<p>Etkilenme bölgesinde ateş böceği senkronize olabiliyor (frekansını
uyumlayabiliyor). Bu <span class="math inline">\(\dot{\phi} =
\dot{\Theta} - \dot{\theta}\)</span> sıfır anlamına gelir, ve</p>
<p><span class="math display">\[  \dot{\phi} = \dot{\Theta} -
\dot{\theta} = 0 =
\Omega - \omega - A f(\Theta-\theta) \iff
\Omega = \omega + A f(\Theta-\theta)
\]</span></p>
<p><span class="math inline">\(f(\theta)\)</span> <span
class="math inline">\(-\frac{\pi}{2}\)</span> ile <span
class="math inline">\(\frac{\pi}{2}\)</span> arasında olabildiğine göre
uyumlanma bölgesi <span class="math inline">\(\omega - A \frac{\pi}{2}
\le \Omega \le w + A \frac{\pi}{2}\)</span>.</p>
<ol start="3" type="a">
<li></li>
</ol>
<p>Fazın kitlenmiş olması <span class="math inline">\(\dot{\phi} =
\Omega - \omega - A f(\phi^\ast) = 0\)</span> demek, bunun sonucu <span
class="math inline">\(f(\phi^\ast) = \frac{\Omega - \omega}{A}\)</span>.
Üstten görüldüğü üzere <span class="math inline">\(|f(\phi^\ast)| &lt;
\frac{\pi}{2}\)</span>.</p>
<ol start="4" type="a">
<li></li>
</ol>
<p><span class="math inline">\(T_{kayış}\)</span> için entegrasyon
formülünü kullanıp içine <span class="math inline">\(f(\phi)\)</span>
sokarsak ve entegrali pürüzsüz bölgeleri üzerinden parçalara
ayırırsak,</p>
<p><span class="math display">\[ T_{kayış} =
\int_{0}^{2\pi} \frac{\mathrm{d} t}{\mathrm{d} \phi} \mathrm{d} \phi =
\int_{0}^{2\pi} \frac{1}{\Omega - \omega - Af(\phi)} \mathrm{d} \phi
\]</span></p>
<p><span class="math display">\[ = \frac{1}{A}
\int_{-\frac{\pi}{2}}^{\frac{\pi}{2}}
\frac{1}{\frac{\Omega-\omega}{A}} \mathrm{d} \phi +
\frac{1}{A} \int_{\frac{\pi}{2}}^{\frac{3}{2}\pi}
\frac{1}{\frac{\Omega-\omega}{A}-\pi+\phi}\mathrm{d}\phi
= \frac{2}{A} \ln \bigg(
\frac
    {\frac{\Omega-\omega}{A} + \frac{\pi}{2}}
    {\frac{\Omega-\omega}{A} - \frac{\pi}{2}}
\bigg)
\]</span></p>
<p>Soru 5.1.9</p>
<p><span class="math inline">\(\dot{x} = -y, \dot{y} = -x\)</span>
sistemini alalım.</p>
<ol type="a">
<li><p>Sistemin vektör alanını taslaksal olarak çizin.</p></li>
<li><p>Gidiş yollarının <span class="math inline">\(x^2+y^2=C\)</span>
formunda hiperboller olduğunu gösterin (tiyo: ana denklemlerin <span
class="math inline">\(x\dot{x}-y\dot{y}=0\)</span> demek olacağını
gösterin, sonra her iki tarafı entegre edin).</p></li>
<li><p>Orijin bir eğer noktası, onun stabil ve gayrı-stabil
manifoldlarının formüllerini bulun.</p></li>
<li><p>Sistemin iki kısmı arasında bağlantıları kesmek ve çözmek şöyle
mümkün. Yeni değişkenler <span class="math inline">\(u,v\)</span>’i
kullanın, ki <span class="math inline">\(u=x+y\)</span>, <span
class="math inline">\(v=x-y\)</span>. Sonra sistemi bu iki yeni değişken
bazında tekrar yazın. Şimdi <span
class="math inline">\((u_0,v_0)\)</span> başlangıç durumu için <span
class="math inline">\(u(t),v(t)\)</span> çözümünü bulun.</p></li>
<li><p>Stabil ve gayrı stabil manifoldun <span
class="math inline">\(u,v\)</span> bazındaki hali nedir?</p></li>
<li><ol start="4" type="a">
<li>sonucunu kullanarak <span class="math inline">\((x_0,y_0)\)</span>
başlangıç şartlarından <span class="math inline">\(x(y),y(t)\)</span>
için genel çözümü yazın.</li>
</ol></li>
</ol>
<p>Cevap</p>
<ol type="a">
<li></li>
</ol>
<p><img src="12_05.png" /></p>
<ol start="2" type="a">
<li>Gidiş yolları</li>
</ol>
<p><span class="math display">\[ \frac{\dot{y}}{\dot{x}} = \frac{-x}{-y}
= \frac{\mathrm{d} y}{\mathrm{d} x} \]</span></p>
<p>ile bulunabilir.</p>
<p><span class="math display">\[ \Rightarrow y\mathrm{d} y = x
\mathrm{d} x \Rightarrow y^2 - x^2 = sabit\]</span></p>
<ol start="3" type="a">
<li></li>
</ol>
<p>Orijinde <span class="math inline">\(J_{0,0} =
\left[\begin{array}{rr} 0 &amp; -1 \\ -1 &amp; 0
\end{array}\right]\)</span></p>
<p><span class="math display">\[ \Rightarrow \lambda^2 - 1 = 0
\Rightarrow \lambda = \pm 1 \]</span></p>
<p>Özvektörler,</p>
<p><span class="math display">\[ \lambda_1=1, \quad \underline{v}_1 =
\left[\begin{array}{cc}1&amp;-1\end{array}\right]^T \]</span></p>
<p><span class="math display">\[ \lambda_2=-1, \quad \underline{v}_2 =
\left[\begin{array}{cc}1&amp;1\end{array}\right]^T \]</span></p>
<ol start="4" type="a">
<li><span class="math inline">\(u=x+y\)</span>, <span
class="math inline">\(v=x-y\)</span> ise o zaman</li>
</ol>
<p><span class="math display">\[ \dot{u} = -u \Rightarrow u(t) = u_0
e^{-t} \]</span></p>
<p><span class="math display">\[ \dot{v} = v \Rightarrow v(t) = v_0
e^{t} \]</span></p>
<p><span class="math inline">\(u,v\)</span> kordinat sisteminde <span
class="math inline">\(\left[\begin{array}{cc}1&amp;0\end{array}\right]^T\)</span>
ve <span
class="math inline">\(\left[\begin{array}{cc}0&amp;1\end{array}\right]^T\)</span>
stabil ve gayrı-stabil manifoldlar.</p>
<ol start="5" type="a">
<li></li>
</ol>
<p><span class="math display">\[ x(t) = \frac{u+v}{2} = \frac{u_0 e^{-t}
+ v_o e^{t}}{2} \]</span></p>
<p><span class="math display">\[ = \frac{x_0+y_0}{2} e^{-t}
+  \frac{x_0-y_0}{2} e^{t} \]</span></p>
<p><span class="math display">\[ y(t) = \frac{u-v}{2} = \frac{u_0
e^{-t}}{2} - \frac{v_0}{2} e^{t} \]</span></p>
<p><span class="math display">\[ = \frac{x_0+y_0}{2} e^{-t} -
\frac{x_0-y_0}{2} e^{t}  \]</span></p>
<p>O zaman gidiş yolları alttaki gibi olur,</p>
<p><img src="12_06.png" /></p>
<p>Soru 6.1.5</p>
<p>Alttaki sistem için sabit noktaları bulun. Ardından durağan eğrileri
(nullclines), vektör alanını, ve akla yatkın bir faz portresini
taslaksal olarak çizin.</p>
<p><span class="math display">\[ \dot{x} = x(x-y), \quad \dot{y} =
y(2x-y) \]</span></p>
<p>Cevap</p>
<p><img src="12_07.png" /></p>
<p><span class="math inline">\(x\)</span> durağan eğrisi: <span
class="math inline">\(x=0\)</span> ya da <span
class="math inline">\(2-x-y=0\)</span>’da.</p>
<p><span class="math inline">\(y\)</span> durağan eğrisi <span
class="math inline">\(x-y=0\)</span>’da.</p>
<p>Sabit noktalar (0,0) ve (1,1).</p>
<p><span class="math display">\[ J = \left[\begin{array}{rr}
2-2x-y &amp; -x \\ 1 &amp; -1
\end{array}\right] \]</span></p>
<p><span class="math display">\[ J_{0,0} = \left[\begin{array}{rr}
2 &amp; 0 \\ 1 &amp; -1
\end{array}\right] \]</span></p>
<p>Bu bir eğerdir.</p>
<p><span class="math display">\[ J_{1,1} = \left[\begin{array}{rr}
-1 &amp; -1 \\ 1 &amp; -1
\end{array}\right] \]</span></p>
<p>Bu bir stabil sarmaldır.</p>
<p>
  <a href="..">Yukarı</a>
</p>
</body>
</html>
