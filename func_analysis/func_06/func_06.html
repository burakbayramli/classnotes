<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
<meta name="viewport" content="width=device-width, initial-scale=1.0"/>
  <title></title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="ders-6">Ders 6</h1>
<p>Hilbert Uzayları</p>
<p>Giriş</p>
<p>Her lise geometri öğrencisi bir noktadan bir çizgiye olan en kısa mesafenin o çizgiye dik olan ikinci bir çizgiden geçtiğini bilir. Kabaca da hemen görülebilecek akla yatkın bu basit sonuç, noktadan düzleme olan mesafeler için de kolayca genelleştirilebilir. Daha da ileri gidip n-boyutlu Öklit uzaylarına genellemek gerekirse, bir noktadan bir altuzaya gidecek en kısa vektör o altuzaya dikgen (orthogonal) olmalıdır. Bu arada, bu son sonuç en kuvvetli, önemli optimizasyon prensiplerinin biri olan Yansıtma Teorisi'nin özel şartlarından biridir.</p>
<p>Bu gözlemde kritik püf nokta dikgenliktir. Dikgenlik kavramı genel olarak norm edilmiş uzaylarda mevcut değildir, ama Hilbert Uzaylarında mevcuttur. Hilbert Uzayı norm edilmiş uzayların özel bir halidir, norm edilmiş uzaylardaki özelliklere ek olarak bir de içsel çarpım (inner product) işlemi tanımlar, bu işlem analitik geometrideki iki vektörün noktasal çarpımına (dot product) eşdeğerdir, iki vektörün içsel çarpımı sıfır ise o vektörlerin dikgen olduğu söylenebilir.</p>
<p>İçsel çarpım ile kuşanmış Hilbert Uzayları iki ve üç boyutlardaki geometrik buluşları genellememizi sağlayacak yapısal bir cevher sağlar bize, sonuç olarak pek çok analitik çözümün Hilbert Uzaylarında karşılığı vardır; Ortonormal bazlar, Fourier Serileri, en az kareler minimizasyonu gibi kavramlarının hepsi Hilbert Uzayında da kullanılabilirler.</p>
<p>Ön-Hilbert Uzayları (Pre-Hilbert Spaces)</p>
<p>Ön-Hilbert Uzayı bir lineer vektör uzayı <span class="math inline">\(X\)</span> ile, <span class="math inline">\(X \times X\)</span> üzerinde tanımlanmış bir iç çarpım işleminin beraberliğidir. Yani <span class="math inline">\(X\)</span>'teki her elemanın bir diğeri (ve kendisi) ile eşleşmesi üzerinde tanımlı bir iç çarpım işlemi vardır, ki bu işlem <span class="math inline">\(x,y \in X\)</span>, <span class="math inline">\((x|y)\)</span> olarak gösterilir, ve çarpımın sonucu bir skalar (mesela bir tek sayı) olacaktır.</p>
<p><span class="math inline">\(\sqrt{ (x|x)}\)</span> büyüklüğü <span class="math inline">\(||x||\)</span> olarak gösterilir, norm operatörü tanıdık geldi herhalde, zaten birazdan yapacağımız ilk işlerden biri bu büyüklüğün hakikaten bir norma eşit olduğunu göstermek.</p>
<p>Önşartlar</p>
<ol style="list-style-type: decimal">
<li><p><span class="math inline">\((x|y) = \overline{(y|x)}\)</span></p></li>
<li><p><span class="math inline">\((x+y|z) = (x|z) + (y|z)\)</span></p></li>
<li><p><span class="math inline">\((\lambda x|y) = \lambda(x|y)\)</span></p></li>
</ol>
<p>Cauchy-Schwarz Eşitsizliği</p>
<p>Bir iç çarpım uzayında (inner product space)r <span class="math inline">\(x,y\)</span> için <span class="math inline">\(|(x|y)| \le \|x\|\|y\|\)</span> olmalı. Bu küçüktür ya da eşittir ifadesindeki eşitlik kısmı sadece <span class="math inline">\(x = \lambda y\)</span> ise, ya da <span class="math inline">\(y = \theta\)</span> ise doğru.</p>
<p>İspat</p>
<p><span class="math inline">\(y = \theta\)</span> için eşitlik kısmı basitçe doğrulanabilir. O zaman diğer şartları kontrol etmek için <span class="math inline">\(y \ne \theta\)</span> alalım. Bir skalar olan her <span class="math inline">\(\lambda\)</span> değeri için</p>
<p><span class="math display">\[ 
0 \le (x-\lambda y | x-\lambda y) 
 \]</span></p>
<p>Belirlenen şartlara göre bu eşitsizlik doğru olmalı. Sadece doğru olduğunu bildiğimiz bir ifadeyi yazdık o kadar. Bir nevi oltayı attık, bekliyoruz. Sonra üstteki ifadeye 2. önşartı uyguluyoruz</p>
<p><span class="math display">\[ \le (x|x-\lambda y) - (\lambda y| x - \lambda y)\]</span></p>
<p>Bu iki terim üzerinde yine 2. önşartı ayrı ayrı kullanıyoruz</p>
<p><span class="math display">\[ 
\le (x|x) - (\lambda y|x) - 
\bigg[ (x|\lambda y) - (\lambda y|\lambda y) \bigg] 
\]</span></p>
<p><span class="math display">\[ 
\le (x|x) - (\lambda y|x) -  (x|\lambda y) + (\lambda y|\lambda y) 
\]</span></p>
<p>İçinde <span class="math inline">\(\lambda\)</span> olan tüm terimler üzerinde 3. önşartı uyguluyoruz</p>
<p><span class="math display">\[ 
\le
(x|x) - \lambda(y|x) -
\lambda(x|y) + |\lambda|^2 (y|y)
 \]</span></p>
<p>Şimdi <span class="math inline">\(\lambda = (x|y)/(y|y)\)</span> farz ediyoruz. <span class="math inline">\(\lambda\)</span> her şey olabileceğine göre bu belirlediğimiz şey de olabilir. Yerine koyunca,</p>
<p><span class="math display">\[ \le (x|x) - 
\frac{ (x|y)(y|x)}{(y|y)} - 
\frac{ (x|y)(x|y)}{(y|y)} + 
\frac{ |(x|y)|^2}{|(y|y)|^2}(y|y)
 \]</span></p>
<ol style="list-style-type: decimal">
<li>önşartı kullanarak üstteki üçüncü terimin işaretini değiştirelim</li>
</ol>
<p><span class="math display">\[ \le (x|x) - 
\frac{ (x|y)(y|x)}{(y|y)} +
\cancel{\frac{ (x|y)(y|x)}{(y|y)}} + 
\cancel{\frac{ |(x|y)|^2}{|(y|y)|^{\cancel{2}}}(y|y)}
 \]</span></p>
<p><span class="math display">\[ \le (x|x) - 
\frac{ |(x|y)|^2}{(y|y)}
 \]</span></p>
<p>Ya da</p>
<p><span class="math display">\[ |(x|y)|  \le \sqrt{ (x|x)(y|y)} = ||x||||y||\]</span></p>
<p><span class="math inline">\(\square\)</span></p>
<p>Teori</p>
<p>Bir Ön-Hilbert uzayı <span class="math inline">\(X\)</span>'te <span class="math inline">\(||x|| = \sqrt{ (x|x)}\)</span> bir normdur.</p>
<p>İspat</p>
<p>Norm için tüm tanımlar zaten ortaya çıktı, tek eksik üçgensel eşitsizlik tanımı. Herhangi bir <span class="math inline">\(x,y \in X\)</span> için</p>
<p><span class="math display">\[ ||x+y||^2 = (x+y|x+y) \]</span></p>
<p><span class="math display">\[ = (x|x+y) + (y|x+y) \]</span></p>
<p><span class="math display">\[ = (x|x) + (y|x) + (x|y) + (y|y) \]</span></p>
<p><span class="math display">\[ = (x|x) + 2|(x|y)| + (y|y) \]</span></p>
<p>Şimdi norm ifadesini kullanalım</p>
<p><span class="math display">\[ = ||x||^2 + 2|(x|y)| + ||y||^2 \]</span></p>
<p>Sağdan ikinci terimde Cauchy-Schwarz teorisini uygulayalım</p>
<p><span class="math display">\[ \le ||x||^2 + 2||x||||y|| + ||y||^2 \]</span></p>
<p>İşaretin eşitlikten eşitsizliğe döndüğüne dikkat. <span class="math inline">\(||x||||y||\)</span> kullanarak <span class="math inline">\((x|y)\)</span>'tan daha büyük olan bir büyüklük kullanmaya başlamış olduk, bu yüzden eşitliğin sağ tarafı, sol tarafından büyük hale geldi. Gruplarsak</p>
<p><span class="math display">\[ \le (||x||+||y||)^2  \]</span></p>
<p>Yani</p>
<p><span class="math display">\[ ||x+y||^2 \le (||x||+||y||)^2  \]</span></p>
<p>Karekök alırsak</p>
<p><span class="math display">\[ ||x+y|| \le ||x||+||y||  \]</span></p>
<p>Bu üçgensel eşitsizliğin ta kendisidir.</p>
<p><span class="math inline">\(\square\)</span></p>
<p>Tanım</p>
<p>Tam olan bir Ön-Hilbert uzayı Hilbert Uzayı olarak adlandırılır.</p>
<p>Hilbert Uzayı o zaman normu etkileyen / belirleyenbir iç çarpım işlemi tanımlamış bir Banach uzayıdır. <span class="math inline">\(E^n,l_2,L_2[a,b]\)</span> uzaylarının hepsi Hilbert uzaylarıdır. İç çarpımlar bu arada altta gösterilen süreklilik özelliğine sahiptir.</p>
<p>Teori</p>
<p>İç Çarpımların Sürekliliği: Diyelim ki bir Ön-Hilbert uzayında <span class="math inline">\(x_n \to x\)</span> ve <span class="math inline">\(y_n \to y\)</span>. O zaman <span class="math inline">\((x_n|y_n) \to (x|y)\)</span>.</p>
<p>İspat</p>
<p><span class="math inline">\(\{x_n\}\)</span> serisi yakınsayan olduğuna göre, sınırlı (bounded) olmak zorundadır; mesela diyelim ki <span class="math inline">\(||x_n|| \le M\)</span>. Şimdi,</p>
<p><span class="math display">\[ |(x_n|y_n) - (x|y)| \]</span></p>
<p>hesabını yapalım. İfadenin içine <span class="math inline">\((x_n|y)\)</span> artı ve eksi işaretleriyle koyalım,</p>
<p><span class="math display">\[ = |(x_n|y_n) - (x_n|y) + (x_n|y) + (x|y)| \]</span></p>
<p>Üstteki ilk ve son iki terimi gruplayalım, 2. önşartı tersten uyguluyoruz yani,</p>
<p><span class="math display">\[ = |(x_n|y_n-y) + (y|x_n-x)| \]</span></p>
<p>Üstteki mutlak değeri ortasından parçalayacağız. Ufak not, mutlak değer operasyonu için de üçgensel eşitsizlik geçerlidir, yani</p>
<p><span class="math display">\[ |a+b| \le |a| + |b| \]</span></p>
<p>O zaman</p>
<p><span class="math display">\[ \le |(x_n|y_n-y)| + |(y|x_n-x)| \]</span></p>
<p>Her iki terim üzerinde ayrı ayrı Cauchy-Schwarz eşitsizliğini uygularsak,</p>
<p><span class="math display">\[ \le ||x_n|||y_n-y)|| + ||y||||x_n-x|| \]</span></p>
<p><span class="math inline">\(||x_n||\)</span> sınırlı olduğuna göre,</p>
<p><span class="math display">\[ |(x_n|y_n) - (x|y)| \le M||y_n-y)|| + ||y||||x_n-x|| \to 0 \]</span></p>
<p>Eşitsizliğin sağı sıfıra gidiyor, çünkü <span class="math inline">\(M\)</span> sabit, ispatın başında <span class="math inline">\(x_n \to x\)</span> ve <span class="math inline">\(y_n \to y\)</span> farzettik, o zaman üstteki farklar sıfıra gider.</p>
<p><span class="math inline">\(\square\)</span></p>
</body>
</html>
