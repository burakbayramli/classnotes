<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
  <title></title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="ders-4">Ders 4</h1>
<p>Dışbükeylik (Convexity) ve Koniler (Cones)</p>
<p>Bir lineer vektör uzayındaki <span class="math inline">\(K\)</span> kümesi dişbukeydir (convex), eğer <span class="math inline">\(x_1,x_2 \in K\)</span> için <span class="math inline">\(\alpha x_1 + (1-\alpha)x_2\)</span>, <span class="math inline">\(0 \le \alpha \le 1\)</span> formundaki tüm noktalar da <span class="math inline">\(K\)</span> içinde ise.</p>
<p>Matematiksel olarak <span class="math inline">\(\alpha,1-\alpha\)</span> ile yapılmaya uğraşılan <span class="math inline">\(x_1,x_2\)</span> &quot;arasındaki'' bir noktayı temsil etmek. Eğer <span class="math inline">\(0 \le \alpha \le 1\)</span> ise, <span class="math inline">\(x_1,x_2\)</span>'yi sırasıyla <span class="math inline">\(\alpha,1-\alpha\)</span> ile çarpıp sonuçları toplamak &quot;biraz <span class="math inline">\(x_1\)</span>'den, biraz <span class="math inline">\(x_2\)</span>'den almak'' anlamına geliyor, bu da tanım itibariyle her zaman <span class="math inline">\(x_1,x_2\)</span> arasında bir yerde olmaktır. <span class="math inline">\(\alpha\)</span> 0 ile 1 arasındadır, yani bir nevi yüzde hesabı yapılıyor, 0.2 oradan, 0.8 şuradan alınıyor. Hesabın bir tür yüzde hesabı olması sebebiyle iki nokta arasında kalınması garanti edilmiş oluyor.</p>
<div class="figure">
<img src="4_1.png" />

</div>
<p>Ve eğer bu &quot;arada olmak'' denklemi, kümedeki her noktanın her diğer noktayla arasındaki, yani her <span class="math inline">\(\alpha\)</span> için hesaplanacak noktalar için de doğru ise, o zaman hep aynı kümedeyi, &quot;dışarı çıkmıyoruz'' demektir ve bu dişbukeyliğin tanımıdır. Görsel olarak ta kabaca bunu görmek mümkündür, dişbukey bir cisimde bir noktadan diğerine düz çizgide giderken hep cisim içinde kalırız.</p>
<p>Teori</p>
<p><span class="math inline">\(K,G\)</span> bir vektör uzayında dışbükey olan iki küme olsun. O zaman</p>
<ol style="list-style-type: decimal">
<li><p><span class="math inline">\(\alpha K = \{x: x = \alpha k, k \in K\}\)</span> her <span class="math inline">\(\alpha\)</span> için dışbükeydir.</p></li>
<li><p><span class="math inline">\(K+G\)</span> dışbükeydir.</p></li>
</ol>
<p>İspatlamadan bunun daha genel bir hali olan başka bir teoriye bakalım, onu ispatlarsak üsttekini de ispatlamış olacağız.</p>
<p>Teori</p>
<p><span class="math inline">\(\mathscr{C}\)</span>, içindeki tüm kümeleri dışbükey olan rasgele bir buket olsun. O zaman <span class="math inline">\(\cap_{K \in \mathscr{C}}K\)</span> aynı şekilde dişbukeydir.</p>
<p>Ispat</p>
<p>Diyelim ki <span class="math inline">\(C = \cap_{K \in \mathscr{C}}K\)</span>. Eğer <span class="math inline">\(C\)</span> boş ise, teori hemen ispatlamıştır. Diğer şartlar için, farzedelim ki <span class="math inline">\(x_1,x_2 \in C\)</span>. O zaman <span class="math inline">\(x_1,x_2 \in K\)</span> demektir, çünkü <span class="math inline">\(C\)</span> bir kesişim, yani tüm <span class="math inline">\(K \in \mathscr{C}\)</span> içindeki aynı olan öğelerden müteşekkil. Her <span class="math inline">\(K\)</span>'nin kendi başına dışbükey olduğunu bildiğimize göre, o zaman <span class="math inline">\(C\)</span> de dışbükey demektir.</p>
<p><span class="math inline">\(\square\)</span></p>
<p>Fonksiyonlarda Norm, İçsel Çarpım (Dot Product)</p>
<p>Bu kavramları lineer cebirde pek çok kez duyuyoruz. Mesela iki vektör <span class="math inline">\(a,b\)</span> için onların içsel çarpımı <span class="math inline">\(a \cdot b\)</span>, her iki vektörün tekabül eden öğelerinin çarpımı ve bu sonuçların toplamı demektir. <span class="math inline">\(a = [a_1,a_2,..]\)</span> ve <span class="math inline">\(b = [b_1,b_2,...]\)</span> ise içsel çarpım,</p>
<p><span class="math display">\[
a \cdot b = \sum_{i=1}^{N} a_i b_i 
\]</span></p>
<p>İç çarpımın sürekli ortamda olan fonksiyonlar için de bir karşılığı var. Eğer bir vektörü bir fonksiyonun belli aralıklardan seçilmiş ayrıksal değerleri içeren bir şey olarak düşünürsek, fonksiyon bir anlamda sonsuz değerdeki bir vektördür. O zaman, elimizde <span class="math inline">\(f(x)\)</span> ve <span class="math inline">\(g(x)\)</span> var diyelim, bu &quot;sonsuz vektörlerin'' tekabül eden değerlerinin çarpılıp toplanması nasıl yapılır? Entegral ile! O zaman <span class="math inline">\(f,g\)</span> arasındaki içsel çarpım [1, sf. 183],</p>
<p><span class="math display">\[
\int_{a}^{b} f(x) g(x) \mathrm{d} x
\]</span></p>
<p>ki <span class="math inline">\(a,b\)</span> uygun secilde seçilmiş alt ve üst sınırlar olacaktır.</p>
<p>Devam edersek, vektör normunu hatırlarsak, norm vektörün kendisiyle noktasal çarpımıdır. O zaman fonksiyon için norm üstte gördüğümüz yeni yaklaşımı kullanabilir, uzunluk aynı şekilde, mesela fonksiyon uzunluğu için <span class="math inline">\(||f||\)</span></p>
<p><span class="math display">\[
||f||^2 = \int_{a}^{b} (f(x))^2 \mathrm{d} x
\]</span></p>
<p>Mesela <span class="math inline">\(0,2\pi\)</span> arasında <span class="math inline">\(\sin x\)</span> uzunluğu</p>
<p><span class="math display">\[
||f||^2 = \int_{0}^{2\pi} (\sin x)^2 \mathrm{d} x = \pi
\]</span></p>
<p>Vektör dikgenliği ile fonksiyon dikgenliği yine aynı altyapıyı kullanacak, iki vektörün dik olup olmadığını <span class="math inline">\(a \cdot b\)</span> sonucunun sıfır olup olmadığı ile anlayabiliyorduk. Fonksiyon dikgenliği için entegral bazlı içsel çarpımı kullanacağız, mesela <span class="math inline">\(\cos x\)</span> ile <span class="math inline">\(\sin x\)</span> dik midir?</p>
<p><span class="math display">\[
\int_{0}^{2\pi} \sin x \cos x \mathrm{d} x = 0
\]</span></p>
<p>Bu fonksiyonlar dikmiş demek ki.</p>
<p>Not: Birbirine dikgen olan fonksiyonlar, &quot;bazlar'', Fourier serileri, ve pek çok diğer hesapsal bilim yaklaşımında önemli bir rol oynarlar.</p>
<p>Norm Edilmiş Lineer Uzaylar</p>
<p>Soyut Analiz ve uygulamalarda ilgilenilen vektör uzaylarının 7 önşarttan daha fazlasına ihtiyacı vardır. 7 önşart vektör uzaylarının sadece cebirsel özelliklerini tanımlar: toplam, skalar çarpım, ve bunların değişik kombinasyonları. Eksik olanlar topolojik olan özelliklerdir, yani açıklık (openness), kapalılık (closure), yakınsaklık (convergence), ve bütünlük (completeness). Eğer uzayın içinde uzaklık ölçümü tanımlanır ise, bu kavramlar kullanılabilir.</p>
<p>Tanım</p>
<p>Norm edilmiş bir lineer uzay <span class="math inline">\(X\)</span> adındaki bir vektör uzayıdır, ki <span class="math inline">\(X\)</span> içindeki her <span class="math inline">\(x\)</span> öğesini bir reel sayı <span class="math inline">\(||x||\)</span>'e eşleyen bir fonksiyon vardır, ve <span class="math inline">\(||x||\)</span>'e <span class="math inline">\(x\)</span>'in norm'ü adı verilir. Norm şu önşartları yerine getirmelidir.</p>
<ol style="list-style-type: decimal">
<li><p><span class="math inline">\(||x|| &gt; 0\)</span>, her <span class="math inline">\(x \in X\)</span> için, ve <span class="math inline">\(||x|| = 0\)</span>, sadece ve sadece <span class="math inline">\(x = \theta\)</span> ise.</p></li>
<li><p><span class="math inline">\(||x+y|| \le ||x|| + ||y||\)</span> her <span class="math inline">\(x,y \in X\)</span> için (üçgensel eşitsizlik)</p></li>
<li><p><span class="math inline">\(||\alpha x|| = |\alpha| \ ||x||\)</span>, her skalar <span class="math inline">\(\alpha\)</span> ve her <span class="math inline">\(x \in X\)</span> için.</p></li>
</ol>
<p>Norm kavramı uzaklık kavramının soyutlaştırılmış bir halinden ibaret aslında. Reel analizdeki üçgensel eşitsizliğin karşılığı burada da görülüyor mesela. Neyse, devam edelim, üstteki üçgensel eşitsizlik kuralının bir uzantısı / sonucu (lemma) şu:</p>
<p>Teori</p>
<p>Norm edilmiş bir lineer uzayda</p>
<p><span class="math display">\[ ||x|| - ||y|| \le ||x-y|| 
\qquad (1)
\]</span></p>
<p>İspat</p>
<p><span class="math display">\[ ||x|| - ||y|| = ||x - y + y|| - ||y||\]</span></p>
<p>Üstte adece <span class="math inline">\(||x||\)</span> içine <span class="math inline">\(-y+y\)</span> ekliyoruz, yani aslında hiçbir şey değiştirmedik. Şimdi eşitliğin sağındaki ilk terimi alıp ona üçgensel eşitliği uygularsak (norm içindeki <span class="math inline">\(+\)</span> işareti solu ve sağındaki grupları ayrı terimler olarak kabul etmemiz gerekir)</p>
<p><span class="math display">\[ ||x - y + y|| - ||y|| \le
||x - y || + ||y|| - ||y|| 
\]</span></p>
<p>elde ederiz. Biraz daha basitleştirince</p>
<p><span class="math display">\[ ||x|| - ||y||  \le ||x - y ||  \]</span></p>
<p><span class="math inline">\(\square\)</span></p>
<p>Uygun bir norm bulunabilirse, daha önce gösterdiğimiz vektör uzayı örneklerinin çoğunluğu norm edilebilen uzaya dönüştürülebilir.</p>
<p>Örnek 1</p>
<p><span class="math inline">\(C[a,b]\)</span> adı verilen norm edilmiş uzay, <span class="math inline">\([a,b]\)</span> reel aralığı, artı norm</p>
<p><span class="math display">\[ ||x|| = \max_{a \le t \le b} |x(t)| \]</span></p>
<p>tanımından oluşur. Hatırlarsak bu uzay daha önce bir vektör uzayı olarak gösterilmişti. Norm <span class="math inline">\([a,b]\)</span> aralığına bakıyor, her <span class="math inline">\(x(t)\)</span> için mutlak değeri (absolute value) en yüksek olan değeri alıp onu norm değeri ilan ediyor. Fonksiyon bir parabol ise, parabolun tepe noktası o fonksiyon için norm kabul edilecek.</p>
<p>Şimdi teklif edilen norm'un 3 gerekli önşartı yerine getirip getirmediğine bakalım. Bariz ki <span class="math inline">\(||x|| \ge 0\)</span> çünkü norm kesin değer kullandık ve kesin değerler hep sıfırdan büyük, ayrıca <span class="math inline">\(||x||\)</span> sıfır olması için <span class="math inline">\(x(t)\)</span>'nin her yerde sıfır olması lazım, fonksiyon tek bir noktada sıfırdan azıcık daha büyük olsaydı, <span class="math inline">\(max\)</span> hemen onu norm kabul ederdi. Üçgensel eşitsizlik alttaki ilişkinin bir uzantısı zaten</p>
<p><span class="math display">\[ 
\max |x(t) + y(t)| \le 
\max [|x(t)| + |y(t)|] \le
\max |x(t)| + max |y(t)|
\]</span></p>
<p>Üstteki eşitsizlikler maksimum fonksiyonun özellikleri, ve bu özellikler onun üçgensel eşitsizliği de yerine getirmesini sağlıyor.</p>
<p>En son olarak 3. önşart alttaki ilişkinin doğal sonucu olarak yerine getirilmiş oluyor</p>
<p><span class="math display">\[ \max |\alpha x(t)|  = \max |\alpha||x(t)| = |\alpha| \max |x(t)|  \]</span></p>
<p>Örnek</p>
<p><span class="math inline">\([a,b]\)</span> aralığında tanımlı tüm sürekli fonksiyonların uzayı alttaki norm üzerinden bir norm edilmiş uzaydır</p>
<p><span class="math display">\[ ||x|| = \int_{ a}^{b} |x(t)| \mathrm{d} t \]</span></p>
<p>Dikkat, bu norm edilmiş uzay <span class="math inline">\(C[a,b]\)</span>'den farklıdır.</p>
<p>Örnek</p>
<p>Öklitsel n-uzayı ki <span class="math inline">\(E^n\)</span> olarak temsil edilir, ve norm'u <span class="math inline">\(x = \{ \xi_1, \xi_2, .., \xi_n\}\)</span> için <span class="math inline">\(||x|| = (\sum_{ i=1}^{n} |\xi_i|^2)^{1/2}\)</span>, bir norm edilmiş uzaydır.</p>
<p>Yakınsaklık (Convergence)</p>
<p>Çoğu zaman, istenen bir özelliğe sahip olan bir vektörün varlığını ispat ederken belli bir limite yaklaşan bir vektör dizisi yaratmak yaygın bir tekniktir. Çoğu zaman bu limitin istenen özelliğe sahip olduğu gösterilebilir. Bu sebeple yakınsaklık kavramı Analizde çok önemli rol oynayan bir kavramdır.</p>
<p>Tanım</p>
<p>Norm edilmiş bir lineer uzayda sonsuz sayıda vektör içeren bir dizi <span class="math inline">\(\{x_n\}\)</span>'in <span class="math inline">\(x\)</span>'e <em>yaklaştığı</em> söylenir eğer <span class="math inline">\(\{||x_n-x||\}\)</span> reel sayılar dizisi sıfıra yaklaşıyorsa. Bu durumda <span class="math inline">\(x_n \to x\)</span> diyebiliriz.</p>
<p>Eğer <span class="math inline">\(x_n \to x\)</span>, <span class="math inline">\(||x_n|| \to ||x||\)</span> olmalı, çünkü (1)'e göre</p>
<p><span class="math display">\[ ||x_n||  - ||x|| \le ||x_n-x|| \]</span></p>
<p>ya da, terimlerin yeri değiştirilmiş halde</p>
<p><span class="math display">\[ ||x||  - ||x_n|| \le ||x-x_n|| \]</span></p>
<p>O zaman</p>
<p><span class="math display">\[ \bigg| ||x||  - ||x_n|| \bigg|  \le ||x-x_n|| \to 0\]</span></p>
<p>olmalıdır.</p>
<p>Teori</p>
<p>Eğer bir dizi yaklaşıyorsa, limiti özgündür (unique).</p>
<p>İspat</p>
<p>Diyelim ki <span class="math inline">\(x_n \to x\)</span> ve <span class="math inline">\(x_n \to y\)</span>, yani <span class="math inline">\(x_n\)</span> apayrı iki limite yaklaşıyor (gibi) bir şey ortaya attık. Peki o zaman <span class="math inline">\(||x-y||\)</span> ne olur? Göreceğiz ki bu norm sıfıra gidecek ve bu sebeple <span class="math inline">\(x,y\)</span>'nin birbirinden farklı olamayacağını anlamış olacağız.</p>
<p><span class="math display">\[ ||x-y|| =  ||x-x_n + x_n-y|| \]</span></p>
<p>Üstte yine aynı numarayı kullandık, <span class="math inline">\(-x_n+x_n\)</span> ekleyerek eşitlikte hiçbir şey değiştirmiyoruz, ama daha fazla terim elde ederek şimdi üçgensel eşitsizliği kullanabileceğiz. <span class="math inline">\(+\)</span> işaretinin solundaki ve sağındaki blokları ayrı terimler gibi kabul edersek,</p>
<p><span class="math display">\[ ||x-x_n + x_n-y|| \le ||x-x_n || + ||x_n-y|| \]</span></p>
<p>ve</p>
<p><span class="math display">\[ ||x-x_n || \to 0 \]</span></p>
<p><span class="math display">\[ ||x_n-y|| \to 0\]</span></p>
<p>olduğuna göre</p>
<p><span class="math display">\[  ||x-y|| \to 0 \]</span></p>
<p><span class="math inline">\(\square\)</span></p>
<p>Kaynaklar</p>
<p>[1] Strang, <em>Lineer Algebra and Its Applications</em></p>
</body>
</html>
