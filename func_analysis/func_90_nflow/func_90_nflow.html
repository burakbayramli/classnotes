<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Ağ Akış Problemleri (Network flow problems)</title>
  <style type="text/css">code{white-space: pre;}</style>
  <style type="text/css">
pre > code.sourceCode { white-space: pre; position: relative; }
pre > code.sourceCode > span { line-height: 1.25; }
pre > code.sourceCode > span:empty { height: 1.2em; }
.sourceCode { overflow: visible; }
code.sourceCode > span { color: inherit; text-decoration: inherit; }
div.sourceCode { margin: 1em 0; }
pre.sourceCode { margin: 0; }
@media screen {
div.sourceCode { overflow: auto; }
}
@media print {
pre > code.sourceCode { white-space: pre-wrap; }
pre > code.sourceCode > span { text-indent: -5em; padding-left: 5em; }
}
pre.numberSource code
  { counter-reset: source-line 0; }
pre.numberSource code > span
  { position: relative; left: -4em; counter-increment: source-line; }
pre.numberSource code > span > a:first-child::before
  { content: counter(source-line);
    position: relative; left: -1em; text-align: right; vertical-align: baseline;
    border: none; display: inline-block;
    -webkit-touch-callout: none; -webkit-user-select: none;
    -khtml-user-select: none; -moz-user-select: none;
    -ms-user-select: none; user-select: none;
    padding: 0 4px; width: 4em;
    color: #aaaaaa;
  }
pre.numberSource { margin-left: 3em; border-left: 1px solid #aaaaaa;  padding-left: 4px; }
div.sourceCode
  {   }
@media screen {
pre > code.sourceCode > span > a:first-child::before { text-decoration: underline; }
}
code span.al { color: #ff0000; font-weight: bold; } /* Alert */
code span.an { color: #60a0b0; font-weight: bold; font-style: italic; } /* Annotation */
code span.at { color: #7d9029; } /* Attribute */
code span.bn { color: #40a070; } /* BaseN */
code span.bu { color: #008000; } /* BuiltIn */
code span.cf { color: #007020; font-weight: bold; } /* ControlFlow */
code span.ch { color: #4070a0; } /* Char */
code span.cn { color: #880000; } /* Constant */
code span.co { color: #60a0b0; font-style: italic; } /* Comment */
code span.cv { color: #60a0b0; font-weight: bold; font-style: italic; } /* CommentVar */
code span.do { color: #ba2121; font-style: italic; } /* Documentation */
code span.dt { color: #902000; } /* DataType */
code span.dv { color: #40a070; } /* DecVal */
code span.er { color: #ff0000; font-weight: bold; } /* Error */
code span.ex { } /* Extension */
code span.fl { color: #40a070; } /* Float */
code span.fu { color: #06287e; } /* Function */
code span.im { color: #008000; font-weight: bold; } /* Import */
code span.in { color: #60a0b0; font-weight: bold; font-style: italic; } /* Information */
code span.kw { color: #007020; font-weight: bold; } /* Keyword */
code span.op { color: #666666; } /* Operator */
code span.ot { color: #007020; } /* Other */
code span.pp { color: #bc7a00; } /* Preprocessor */
code span.sc { color: #4070a0; } /* SpecialChar */
code span.ss { color: #bb6688; } /* SpecialString */
code span.st { color: #4070a0; } /* String */
code span.va { color: #19177c; } /* Variable */
code span.vs { color: #4070a0; } /* VerbatimString */
code span.wa { color: #60a0b0; font-weight: bold; font-style: italic; } /* Warning */
  </style>
  <script
  src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full"
  type="text/javascript"></script>
</head>
<body>
<div id="header">
</div>
<h1 id="ağ-akış-problemleri-network-flow-problems">Ağ Akış Problemleri
(Network flow problems)</h1>
<p>Daha önce işlediğimiz [3] ağ akış konusunu biraz daha genişletelim.
Sailco adlı hayali bir şirket düşünelim, bu şirket yelkenli tekne
(sailbot) üretiyor. Problem şöyle, önümüzdeki 4 ay içinde alttaki üretim
sayısını gerçekleştirmesi gerekiyor (müşteri talebi)</p>
<p><span class="math display">\[
\begin{array}{ccccc}
\hline
\textrm{Ay} &amp; 1 &amp; 2 &amp; 3 &amp; 4 \\
\hline
\textrm{Üretilen tekne sayısı} &amp; 40 &amp; 60 &amp; 70 &amp; 25 \\
\hline
\end{array}
\]</span></p>
<p>Birinci ayda 40, ikinci ayda 60, vs.. Şirketin bir deposu da var,
bitmiş teknelerin teslim etmeden önce tutuldukları yer burası. 1. ayın
başında bu depoda 10 tane tekne var. Her ay kaç tane tekne (ve nasıl)
üretileceğini hesaplamam lazım, burada işçi türü ve depoda olanlar
sayıyı etkiler tabii, mesela bir ayda 10 tane üretmem gerekiyorsa ve
depoda zaten 10 tane varsa, hiç üretim yapmama gerek yok. Ama gelecekte
çok fazla üretmem gerektiğini biliyorsam ekstra yapıp onları depoda
tutabilirim, ki sonra gönderebileyim.</p>
<p>İşçi kısıtlaması şöyle, normal işçiyle 400 lira / tekne üzerinden
fazla mesai ile 450 lira / tekne üzerinden üretim yapabilirim. Tek bir
tekneyi depoda tutmak 20 lira. Ayrıca normal işçi ile ayda sadece 40
tekne yapabiliyorum, eğer o ayda daha fazla tekne yapmam gerekiyorsa
fazla mesai kullanmam şart.</p>
<p>Problem şöyle, öyle bir üretim ve depolama takvimi planla ki
önümüzdeki 4 aydaki üretimi minimum masrafla yapabileyim.</p>
<p>Karar değişkenleri neler olacak? Görüyorum ki bu tür problemlerle
uğraşan bazı öğrenciler genelde az sayıda değişken kullanmaya meyilli,
mesela “X ayında üretilecek tekne sayısı’’ gibi, ve beklenti o ki
formüller işin gerisini halletsin. Yani mesela ilk ay bariz zaten,
depoda 10 tane tekne var, geri kalanını ilk ayda normal işçilere
yaptırırım çünkü bu en ucuzu. O zaman o ayda üretilen tekne sayısı
değişkeni yeter, vs. Fakat göreceğiz ki bu tür yaklaşımlar aslında işi
daha zorlaştırıyor. İşimize yaramayabilecek ekstra değişkenler
tanımlamak, sonra o değişkenleri kısıtlayıp probleme uygun şekilde dahil
etmek daha kolay.</p>
<p>Biz de böyle yapacağız. Bir sürü değişken; mesela X ayı için kaç tane
“normal işçi teknesi’’ üretilmesi gerektiği, yani bu sayı sadece normal
işçiler tarafından üretilecek tekneleri kontrol edecek, fazla mesai için
farklı olacak.. Her ay depoda kaç tekne tutulduğu ayrı sayılacak, her
şey bir değişken olacak. Belki bu değişkenlerden bazıları fuzuli, hatta
başka bir şeyi tekrar ediyor sanki, başka değişkenlerden türetilebilir
gibi geliyor, olsun, yine de ekstra değişkeni koyun, ama diğer yandan
aklınızdaki o kuralı probleme sınırlama olarak dahil edin. Literatürde
bu değiskenlere karar değiskenleri deniyor ama aslında onlarin direk
karar verdiğimiz şeyler olmasına gerek yok.</p>
<p>Değişkenler şöyle,</p>
<p><span class="math inline">\(x_1,x_2,x_3,x_4\)</span>: her ayda normal
işçilik ile üretilen tekne sayısı</p>
<p><span class="math inline">\(y_1,y_2,y_3,y_4\)</span>: her ayda fazla
mesai ile üretilen tekne sayısı</p>
<p><span class="math inline">\(h_1,h_2,h_3,h_4,h_5\)</span>: her ay
başında depoda olan tekne sayısı. 5 ay var çünkü ay sonundaki sayıyı
<span class="math inline">\(h_5\)</span> değişkeninde tutuyoruz. Tabii
problemi iyi anlayanlarımız farketmiştir ki bu değişkende sıfır değeri
olmalı, tüm tekneler gönderilmiş olmalı.</p>
<p>Parametreler</p>
<p>Bunlar değişken değil dikkat, dışarıdan tanımlanan parametreler.
Başta gördüğümüz sayılar bunlar, her ay müşteriden gelen talep,</p>
<p><span class="math inline">\(d_1,d_2,d_3,d_4\)</span>: her ay için
talep (demand).</p>
<p>Kısıtlamalar</p>
<p><span class="math inline">\(0 \le x_i \le 40\)</span>, ki <span
class="math inline">\(i=1,2,3,4\)</span>: normal işçilikle
üretilebilecek tekne sayısı, çünkü üstte belirttik, o tür üretimin
sınırı bu</p>
<p><span class="math inline">\(y_i \ge 0\)</span>: fazla mesai ile
üretilebilecek tekne sayısı sınırsız. Tabii ki negatif tekne üretilemez,
o sebeple sıfırdan büyüklük var.</p>
<p><span class="math inline">\(h_i + x_i + y_i = d_i + h_{i+1}\)</span>:
teknelerin muhafazası denklemi. Burada diyoruz ki her ay başında
depodaki tekneler artı normal ve fazla mesai işçilik ile ürettiğim
teknelerin toplamı, o aydaki talep ve sonraki aya kalacak depodaki
teknelerin toplamı ile aynı olmalı.</p>
<p>Ayrıca <span class="math inline">\(h_1=10\)</span> olduğunu
biliyoruz.</p>
<p>Önceki noktayı tekrar vurgulamak gerekirse üstteki <span
class="math inline">\(h\)</span> değişkenlerini belki tanımlamam fuzuli,
onları <span class="math inline">\(h,d\)</span>’ler üzerinden de
tanımlayabilirdim. Ama bu şekilde yapmak çok daha açık.</p>
<p>[atlandi]</p>
<p>Bu problemin lineer program olduğunu görebiliyoruz, ama hiçbir ağ
akışı filan göstermedim. O zaman dersimizin başlığı niye ağ akışı? Çünkü
bu problemi bir ağ yapısı içinden akış olarak görmek te oldukça doğal.
Ağdaki 1,2,3,4 düğümleri aylar olacak, ve tekneler o aylar içinden
“akıyorlar’’, eğer bir ay sonrasında depoya bir tekne koyuyorsak sanki o
tekne geleceğe doğru gönderiliyor, sonraki aya veriliyor, o sebeple
aylar arasındaki oklar <span class="math inline">\(h_i\)</span>.</p>
<p><img src="func_90_nflow_01.png" /></p>
<p>Tabii tüm tekneler bir aydan ötekine akmıyor, müşterilerin
(customers) talebine göre o aydan onlara da belli sayıda tekne
“akıyor’’, <span class="math inline">\(d_i\)</span> ile gösterilenler.
Her aya giren akış üretim, R ile gösterilen normal işçilikle, OT ile
gösterilen fazla mesai ile. Bu resimle problemi bir ağ akışı olarak
göstermiş olduk.</p>
<p>Daha önce gördüğümüz muhafaza denklemi bu resimde daha bariz hale
geldi, çünkü bu resimle aslında şunu söylüyoruz, her ay düğümüne giren
akışlar çıkış akışlarına eşit olmalı. Bu hem kuvvetli bir ifade ama aynı
anda bariz. Düğümler içinde bir şey tutmamalı, oradan sadece akış
var.</p>
<p>Bugün genel olarak göreceğimiz konu minimum bedel akış problemleri
olacak, ki üstteki problem bunun bir örneği. Pek çok optimizasyon
problemi yönlü bir ağ üzerindeki akış olarak görülebiliyor.</p>
<p>Alttaki gibi bir ağ düşünelim,</p>
<p><img src="func_90_nflow_02.png" /></p>
<p>8 tane düğümü var, bazı kenarları var. Bu ağdaki karar değişkenleri
her kenardaki akış. Dikkat, karar değişkeni düğümde değil, kenarda.
Bulmak istediğimiz bu akış çünkü, bilahere karar değişkenleri. Bu
kenarların her birinde ne kadar akış var?</p>
<p>Her kenardaki akışın bir bedeli olabilir, ayrıca her kenarın bir
kapasite sınırlaması olabilir (bedeli ne olursa olsun üzerine
çıkılamayacak bir eşik değeri). Bedel örneği olarak mesela bir kenar 2
lira/birimlik olabilir diğeri 10 lira/birim bedelinde olabilir. O zaman
ilk kenardan 5 birim göndermek istersem bunun bana bedeli 10 lira
ikincisinden gondermek istersem 50 lira olacak. Her kenarın akış bedeli,
kapasitesi bizim dışarıdan bir parametre ile tanımladığımız bir şey
olacak tabii ki. Kapasitenin illa sınırlanmış olması gerekmez, sınırsız
da olabilir.</p>
<p>Her düğüm bir akış kaynağı (source) da olabilir, yani akışı kendi
içinden “doğuruyor’’ olabilir. Bazı düğümler akışı yutuyor olabilir,
onlara akış gelir ve yokolur, bu düğümlere alıcı (sink) diyebiliriz. O
zaman önceki gördüğümüz sadece aktarıcı düğümlere ek olarak bu iki tip
düğümü de kullanabiliriz. Üstteki resimde en soldaki iki düğüm kaynak
gibi duruyor, oradan sadece çıkan akış görüyoruz. En sağdaki ise alıcı,
ona akış sadece giriyor.</p>
<p>Optimizasyon probleminin sorduğu soru şu olacak, “en minimum bedelli
akış hangisi?’’. Pek çok türlü akış olabilir, bizim aradığımız bedeli en
az olan. Bugün göreceğimiz tüm problemler birer minimum bedelli akış
problemi olarak formülize edilebilir. İlk önce en başta gördüğümüz
problemi ağ yapısına tercüme edeceğiz, sonra diğer göreceğimiz
problemlerin birer LP olup olmadığına bakacağız.</p>
<p>Düğümleri numaralandıralım,</p>
<p><img src="func_90_nflow_03.png" /></p>
<p>Her akışı, karar değişkenini <span
class="math inline">\(x_{ij}\)</span> olarak gösterebiliriz, ki <span
class="math inline">\((i,j) \in \varepsilon\)</span>, 1’den 3’e akış
<span class="math inline">\(x_{13}\)</span> olacak. Akış bedeli <span
class="math inline">\(c_{ij}\)</span>. Toplam bedel her akış çarpı o
akışın bedeli toplanmış hali. Kapasite sınırları <span
class="math inline">\(p_{ij} \le x_{ij} \le q_{ij}\)</span> ile
gösterilebilir, her kenarın bir alt bir de üst sınırı olabilir (<span
class="math inline">\(p_{ij}\)</span> çoğu problem için sıfırdır).
Muhafaza denklemi, her düğüm <span class="math inline">\(k\)</span> için
[1, 26:22]</p>
<p><span class="math display">\[
\sum_{j \in N} x_{kj} - \sum_{i \in N} x_{ik} = b_k, \quad \forall k \in
N
\]</span></p>
<p>Toplam bedel</p>
<p><span class="math display">\[
\sum_{(i,j) \in \varepsilon } c_{ij} x_{ij}
\]</span></p>
<p>Üstteki ifade üzerinden toplam bedeli minimize eden akışı
bulabiliriz.</p>
<p>Bu bir lineer program değil mi? Bedel lineer, lineer eşitlik,
eşitsizlik sınırlamaları. Evet bu bir LP.</p>
<p>Formel ve öz bir şekilde yazmak gerekirse,</p>
<p><span class="math display">\[
\min_{x_{ij} \in \mathbb{R}} \sum_{(i,j) \in \varepsilon } c_{ij} x_{ij}
\quad \textrm{öyle ki}
\]</span> <span class="math display">\[
\sum_{j \in N} x_{kj} - \sum_{i \in N} x_{ik} = b_k, \quad \forall k \in
N
\]</span> <span class="math display">\[
p_{ij} \le x_{ij} \le q_{ij}
\]</span></p>
<p>Şimdi muhafaza kısıtlamasına dönmek istiyorum, aslında bu formülü
matris formunda yazmanın çok güzel bir yolu var.</p>
<p><img src="func_90_nflow_04.png" /></p>
<p>Matrise <span class="math inline">\(A\)</span> sembolü verilir
çoğunlukla ve ona oluş, geliş (incidence) matrisi denir. Örnek olarak
sonuncu satıra bakalım, bu satır 8’inci düğüme olanları gösteriyor,
<span class="math inline">\(-x_{68}-x_{78}\)</span> hesabı var, eksi
işareti düğüme giriş göstergesi, ve sonuç <span
class="math inline">\(b_8\)</span>’e eşit.</p>
<p><span class="math inline">\(A\)</span>’da sadece 0, -1 ve +1
değerleri vardır ve eldeki düğüm kadar satırı vardır, ve eldeki kenar
kadar kolonu vardır. Dikkat geliş matrisi sadece ağ yapısını kodlar,
kenarlardan giden akış miktarı hala <span
class="math inline">\(x_{ij}\)</span> değerlerinin kendisinde.</p>
<p>Eğer gereken yerde vektörler de kullanırsak en öz haliyle model
şöyle,</p>
<p><span class="math display">\[
\min_{x \in \mathbb{R}^{|\varepsilon|}} c^T x, \quad \textrm{öyle ki}
\]</span> <span class="math display">\[
Ax = b
\]</span> <span class="math display">\[
p \le x \le q
\]</span></p>
<p>Denge konusundan bahsedelim, minimum bedelli akış probleminin
“dengeli’’ olması durumu var. Üstteki örnekteki gibi bir problemi
düşünürsek, bazı düğümle kaynak, bazıları alıcı, tüm düğümlerdeki
girenler çıkanlar sıfıra toplanır, o zaman tüm kaynakların toplamının da
tüm talebin toplamına eşit olması beklenir. Çünkü ekstra kaynak varsa
mesela tüm denklemleri tatmin etmek mümkün olmaz. Bunu ispatlayabiliriz,
geliş matrisinin bir özelliği tüm kolonlarının toplamının sıfır olması,
yani <span class="math inline">\(1^T A = 0\)</span>. Ayrıca <span
class="math inline">\(Ax = b\)</span>’nin de doğru olduğunu biliyoruz
çünkü çözeceğimiz sistemin bir kısıtlaması bu formül. O zaman alttaki de
doğru olmalı,</p>
<p><span class="math display">\[
1^T A x = 1^T b = 0
\]</span></p>
<p>Eşitliğin sağındaki <span class="math inline">\(1^T b\)</span> tüm
<span class="math inline">\(b\)</span> öğelerinin toplamı demek,
yani</p>
<p><span class="math display">\[
\sum_{i \in N} b_i = 0
\]</span></p>
<p>olmalı. Demek ki tüm arz tüm talebe eşit olacak. O zaman size <span
class="math inline">\(b\)</span>’sı sıfıra toplanmayan bir minimum bedel
akış problemi verirsem bu problem olurlu olmayacaktır. Toplam sıfır ise
bu probleme “dengeli problem’’ deniyor. Tabii dengeli bir modelin de
illa olurlu olması şart değil, mesela öyle kapasite sınırlamaları
getirebilirsiniz ki olurluluk mümkün olmaz, ama denge yoksa problem
kesinlikle olurlu değildir.</p>
<p>Ama bazen dengesiz problemleri de ufak değişiklikler ile çözmek
mümkün oluyor, mesela bazı <span class="math inline">\(=\)</span>’leri
<span class="math inline">\(\le\)</span> yaparak, ki bunun karşılığı ağa
bir kukla (dummy) düğüm eklemek olabilir .. Ya da pay bırakma (slack)
değişkenleri ekleyip bazı eşitsizlikleri eşitlikge çevirerek..</p>
<p>Örnek Alanlar</p>
<p>Ne kadar çok problemin minimum akış problemi olabildiği şaşırtıcı
olabilir.</p>
<ul>
<li>nakliyat problemleri (transportation)</li>
<li>görev verme / atama problemleri (assignment)</li>
<li>aktarmalı gemi nakliyatı (transshipment)</li>
<li>en kısa yol problemleri (shortest path)</li>
<li>maksimum akış problemleri (max-flow)</li>
</ul>
<p>Nakliyat</p>
<p>Hedef belli bir mali birkaç kaynak noktasından farklı varış
noktalarına ulaştırmak. Kaynaklar bir sürü depo, ambar olabilir, varış
noktası farklı müşteriler olabilir, ürünlerin depodan müşterilere
gitmesi gerekiyor. Ama mesela ambar 1’den müşteri 2’ye gönderim
olabilir, ya da ambar 4’ten aynı müşteriye.. ? Karar verilmesi
gerekiyor, her müşterinin kendine göre talebi var, her nakliyat yolunun
farklı bedeli var, yolların kapasite limitleri var, depoların arz
limitleri var, bu problem en az bedelli talebi tatmin eden nakliyat
kararını verecek.</p>
<p><img src="func_90_nflow_05.png" /></p>
<p>Örnek şöyle olabilir, Millco’nun (hayali bir şirket) üç tane bakır
işleme fabrikası var, üç tane de maden bölgesi var. Nakliyatın bedeli km
başına 2 lira. Madenler ve fabrikalar arası mesafeler alttaki gibi, o
zaman her talebi tatmin edip en az nakliyat masrafı için hangi nakliyat
planı takip edilmeli?</p>
<p><span class="math display">\[
\begin{array}{ccccc}
\hline
Maden &amp; \textrm{Fabrika 1} &amp;
\textrm{Fabrika 2} &amp;
\textrm{Fabrika 3} &amp;
\textrm{Maden başına günlük maksimum kamyon sevkiyatı}\\
\hline
1 &amp; 8 &amp; 15 &amp; 50 &amp; 20 \\
\hline
2 &amp; 10 &amp; 17 &amp; 20 &amp; 30 \\
\hline
3 &amp; 30 &amp; 26 &amp; 15 &amp; 45 \\
\hline
\textrm{Fabrika talebi} &amp; 30 &amp; 35 &amp; 30 &amp; \\
\hline
\end{array}
\]</span></p>
<p>İlk kontrol edebileceğimiz faktör acaba ağ dengeli mi? Tüm arz
toplamı tüm talep toplamı ile aynı mı? Evet. O zaman üstteki
çözülebilecek bir problem olabilir. Düğümleri <span
class="math inline">\(\left[\begin{array}{cccccc}
1&amp;2&amp;3&amp;A&amp;B&amp;C \end{array}\right]\)</span> olarak
düzenleyeyim, kaynaklar bir blok olarak önce, alıcılar sonra. Geliş
matrisi altta [1, 43:55],</p>
<p>Bu tamamen bağlantılı (full connected) bir çiziti temsil ediyor, yani
herhangi bir maden düğümünden herhangi bir fabrika düğümüne gitmenin
yolu var. Çözüm</p>
<pre><code>   A  B  C
1 20  0  0 
2 10 20  0
3 0  15  30</code></pre>
<p>Biz de <code>linprog</code> ile kontrol edelim,</p>
<div class="sourceCode" id="cb2"><pre
class="sourceCode python"><code class="sourceCode python"><span id="cb2-1"><a href="#cb2-1" aria-hidden="true" tabindex="-1"></a>A <span class="op">=</span> [[ <span class="dv">1</span>,  <span class="dv">1</span>,  <span class="dv">1</span>,  <span class="dv">0</span>,  <span class="dv">0</span>,  <span class="dv">0</span>,  <span class="dv">0</span>,  <span class="dv">0</span>,  <span class="dv">0</span>],</span>
<span id="cb2-2"><a href="#cb2-2" aria-hidden="true" tabindex="-1"></a>      [<span class="dv">0</span>,  <span class="dv">0</span>,  <span class="dv">0</span>,  <span class="dv">1</span>,  <span class="dv">1</span>,  <span class="dv">1</span>,  <span class="dv">0</span>,  <span class="dv">0</span>,  <span class="dv">0</span>],</span>
<span id="cb2-3"><a href="#cb2-3" aria-hidden="true" tabindex="-1"></a>      [<span class="dv">0</span>,  <span class="dv">0</span>,  <span class="dv">0</span>,  <span class="dv">0</span>,  <span class="dv">0</span>,  <span class="dv">0</span>,  <span class="dv">1</span>,  <span class="dv">1</span>,  <span class="dv">1</span>],</span>
<span id="cb2-4"><a href="#cb2-4" aria-hidden="true" tabindex="-1"></a>      [<span class="op">-</span><span class="dv">1</span>, <span class="dv">0</span>,  <span class="dv">0</span>, <span class="op">-</span><span class="dv">1</span>,  <span class="dv">0</span>,  <span class="dv">0</span>, <span class="op">-</span><span class="dv">1</span>,  <span class="dv">0</span>,  <span class="dv">0</span>],</span>
<span id="cb2-5"><a href="#cb2-5" aria-hidden="true" tabindex="-1"></a>      [<span class="dv">0</span>, <span class="op">-</span><span class="dv">1</span>,  <span class="dv">0</span>,  <span class="dv">0</span>, <span class="op">-</span><span class="dv">1</span>,  <span class="dv">0</span>,  <span class="dv">0</span>, <span class="op">-</span><span class="dv">1</span>,  <span class="dv">0</span>],</span>
<span id="cb2-6"><a href="#cb2-6" aria-hidden="true" tabindex="-1"></a>      [<span class="dv">0</span>,  <span class="dv">0</span>, <span class="op">-</span><span class="dv">1</span>,  <span class="dv">0</span>,  <span class="dv">0</span>, <span class="op">-</span><span class="dv">1</span>,  <span class="dv">0</span>,  <span class="dv">0</span>, <span class="op">-</span><span class="dv">1</span>]]</span>
<span id="cb2-7"><a href="#cb2-7" aria-hidden="true" tabindex="-1"></a></span>
<span id="cb2-8"><a href="#cb2-8" aria-hidden="true" tabindex="-1"></a>b <span class="op">=</span> [ <span class="dv">20</span>, <span class="dv">30</span>, <span class="dv">45</span>, <span class="op">-</span><span class="dv">30</span>, <span class="op">-</span><span class="dv">35</span>, <span class="op">-</span><span class="dv">30</span> ]</span>
<span id="cb2-9"><a href="#cb2-9" aria-hidden="true" tabindex="-1"></a></span>
<span id="cb2-10"><a href="#cb2-10" aria-hidden="true" tabindex="-1"></a>c <span class="op">=</span> [ <span class="dv">8</span>, <span class="dv">15</span>, <span class="dv">50</span>, <span class="dv">10</span>, <span class="dv">17</span>, <span class="dv">20</span>, <span class="dv">30</span>, <span class="dv">26</span>, <span class="dv">15</span>]</span>
<span id="cb2-11"><a href="#cb2-11" aria-hidden="true" tabindex="-1"></a></span>
<span id="cb2-12"><a href="#cb2-12" aria-hidden="true" tabindex="-1"></a>A <span class="op">=</span> np.array(A)<span class="op">;</span> b <span class="op">=</span> np.array(b)<span class="op">;</span> c <span class="op">=</span> np.array(c)</span>
<span id="cb2-13"><a href="#cb2-13" aria-hidden="true" tabindex="-1"></a></span>
<span id="cb2-14"><a href="#cb2-14" aria-hidden="true" tabindex="-1"></a><span class="im">from</span> scipy.optimize <span class="im">import</span> linprog</span>
<span id="cb2-15"><a href="#cb2-15" aria-hidden="true" tabindex="-1"></a></span>
<span id="cb2-16"><a href="#cb2-16" aria-hidden="true" tabindex="-1"></a>res <span class="op">=</span> linprog(<span class="op">-</span>c, A_eq<span class="op">=</span>A, b_eq<span class="op">=</span>b)</span>
<span id="cb2-17"><a href="#cb2-17" aria-hidden="true" tabindex="-1"></a><span class="bu">print</span> (np.<span class="bu">round</span>(res.x))</span></code></pre></div>
<pre><code>[ 0.  0. 20.  0. 20. 10. 30. 15.  0.]</code></pre>
<p>Bu örnekteki <span class="math inline">\(b\)</span>’de hiç sıfır
öğesi yok, niye? Çünkü bu ağ yapısında talep ve arz tüm düğümlerde
tanımlı, yani her düğüm ya bir kaynak ya da alıcı. Böyle olmayabilirdi,
arada geçiş düğümleri olsaydı onlar üzerinde muhafaza mantığı sebebiyle
sıfır tanımı yapmak gerekebilirdi.</p>
<p>Atama (Assignment Problems)</p>
<p>Bu tür problemler nakliyat problemine benzer, ama n tane çalışanım n
tane yapılacak işim var. Amaç her n kişiye birer görev vermek. Diyelim
ki her çalışanın her görev için farklı tercihi var, mesela ev işlerinde
bulaşık, çöp atmak, duvar boyamak için A, B kişileri 1 ile 10 arasında
tercih belirtmiş olabilir. Amaç her işi bir kişiye atamak, öyle ki tüm
işler yapılsın aynı anda herkes olabildiği kadar mutlu olsun.</p>
<p>Bu problem de nakliyat problemi gibi! Ama şimdi akış 1 ya da 0. Her
kaynağa 1 giriyor, her alıcıdan 1 çıkıyor. Kenarlar üzerinde hiç
kısıtlama yok.</p>
<p>Ama bazılarımız sorabilir, 0.2 insanı bir göreve, 0.8 insani diğerine
gönderme gibi bir sonuç ta istemem, bir tür tam sayı kısıtlaması da
olmalı bu problemde, yani her kenardaki akış ya 0 ya da 1 olmalı. Bu tür
kısıtlamaları ileride işleyeceğiz.</p>
<p>Örnek görelim, bir yüzücü antrenörüyüz diyelim, eğittiğimiz 5 yüzücü
arasından bayrak yarışı için seçme yapmamiz gerekiyor. Bayrak yarışında
her gidiş gelişte ardı ardına dört ayrı stil gerekiyor, dört farklı
yüzücü bu stillerde yarışabiliyor, bir gidip geliş sonrası bir yüzücü
diğerine bayrağı aktarıyor. Stiller sırtüstü (backstroke), kurbağalama
(breaststroke), kelebek (butterfly), serbest stil (freestyle). Her stil
bir turda kullanılınca toplam tüm stilleri en çabuk kullanmış olan takım
kazanıyor. Elimizdeki yüzücülerin bu her alandaki geçmişteki zamanlarını
biliyoruz, bu o yüzücülerin her stildeki kuvvetleri bir bakıma,</p>
<p><img src="func_90_nflow_07.png" /></p>
<p>Şu mümkün; bir süper yüzücümüz olabilir her stilde en iyi o’dur. Ama
bu tek adamı 4 kez, her stilde kullanamayız, her stil için farklı birini
seçmemiz lazım. Bu iyi yüzücüyü tabii ki bir stil için kullanmak
isteriz, ama hangisi için? Optimal sonuç için bir dengeleme yapmak
lazım.</p>
<p>Bu bir atama / görevlendirme problemi işte, her yüzüş stilini birine
“atıyorum’’. Bu arada elimizde 4 stil ama 5 yüzücü var, yani bir yüzücü
görevsiz kalacak. Bir kısıtlama var, o da bir yüzücü birden fazla stilde
yarışamaz.</p>
<p>Üstteki resimde kırmızı renk yapılan tercihi belirtiyor [1,
54:08].</p>
<p>Bu konu kodlaması hakkında daha fazla detay ekler bölümünde.</p>
<p>Aktarmalı gemi nakliyatı</p>
<p>Bu tür nakliyat problemlerinde bir mali kaynaktan alıcıya direk
göndermeye ek olarak arada bir depoda da tutmamız mümkün, bu durum tabii
ki lojistik planlamada değişiklikler getirebilir. Amazon gibi şirketler
bunu sürekli yapıyor mesela, bir ürünü önce büyük bir antrepoya
gönderiyorlar, oradan başka bir yere aktarma yapıyorlar.</p>
<p><img src="func_90_nflow_08.png" /></p>
<p>Orta kısımda sarımsı renkle görülen aktarma noktaları. Normal aktarma
problemlerinde olduğu gibi kaynak, alıcı var, arz ve talep sınırları
var, kenarlarda sınırlar olabilir, aktarma noktaları için giren ve çıkan
birbirini dengelemeli, yani muhafaza denklemi onlar için geçerli [1,
56:00]. Aslında başta gördüğümüz Sailco problemi bir aktarmalı nakliyat
problemi.. Depo var, üretici, alıcı var..</p>
<p>En kısa / en uzun yol problemleri</p>
<p>En kısa yol problemleri de minimum bedel akış problemleridir. Size
alttaki gibi bir çizit veriyorum mesela, her kenar, “yol’’ uzunluğu /
zorluğu / bedeli çizitte veriliyor ve mavi düğümden kırmızı düğüme en
kısa bedelle, en kısa şekilde ulaşmak istiyorum. Bu problemi minimum
bedel akış olarak çözmek için elimizde sadece tek birimlik akış olduğunu
hayal edebiliriz.</p>
<p><img src="func_90_nflow_09.png" /></p>
<p>Yani mavi düğümün tek birimlik arzı var, kırmızı düğümün tek birimlik
talebi var, ve geri kalan her düğüm aktarıcı, yani girişi, çıkışı
muhafaza etmesi gerekiyor. Kenarların bedeli tabii ki o yolun uzunluğu,
kısalığı olarak yorumlanabilir. O zaman, bu akış problemini çözünce,
elde ettiğim akış bana hangi yolun en kısa olduğunu söyleyecektir. Tabii
1 birimlik arzın bölünüp farklı yönlere gitmesini istemem ve yine bir
tam sayı kısıtlaması gerektiği akla gelebilir. Bu konuya değineceğiz.
Fakat bu problemi bir LP olarak çözünce tam sayı kısıtlaması olmasa bile
1/0 bazlı sonuçlar alıyorsunuz. Sihirli bir şey sanki.</p>
<p>[uzun yol atlandi]</p>
<p>Maksimum flow problemi de olabilirdi, bir çizit alalım mesela,</p>
<p><img src="func_90_nflow_10.png" /></p>
<p>Bu çizitteki kenarları kapasite olarak görebiliriz, yani her kenardan
ne kadar akış olabileceği hakkında bir sınır var, mesela üstteki bir su
boru hattı ağı olsaydı, her kenar bir boru olabilirdi ve bu boruların
çapına göre, kimisi küçük kimisi büyük, o borudan ne kadar şu
pompalayabileceğimizle alakalı bir kısıtlama var. Amaçım mavi düğümden
kırmızı düğüme mümkün olduğunca fazla şu pompalamak.</p>
<p>Peki çıplak gözle bakınca en fazla ne kadar akış gönderebileceğimizi
görebilir miyiz? Evet. Alıcıya bakarsak en fazla 1+2=3 alabilir, o zaman
3’ten fazla göndermeyiz. Bu 3 nasıl gönderilecek? 2 hattından 1, 3
hattından 2 birimle belki.. Dikkat bu problemde yine kaynaktaki akışı
bölebiliyoruz.</p>
<p>[maks akışı min akışa çeviren numara atlandı]</p>
<p>Tam sayı çözümleri</p>
<p>Nihayet “sonra değineceğiz’’ dediğimiz konuya geldik [1, 1:09:21].
Atama problemi, en kısa yol gibi problemlerde tam sayı sonuçlara
ihtiyacımız vardı. Tam sayı kısıtlama getirmeden tam sayı sonuç elde
etmenin bir yolu var. Yani normal bir LP çözüyorsunuz ve tam sayı bazlı
sonuçlar elde ediyorsunuz. Bu nasıl oluyor? Anlatmadan önce biraz lineer
cebire dalmak gerekiyor.</p>
<p>Tanım</p>
<p>Bir matris <span class="math inline">\(A\)</span> tamamen
tekbirimseldir (totally unimodular -TU-) eğer <span
class="math inline">\(A\)</span>’nin her mümkün kare altmatrisinin
determinantı 0, 1 ya da -1 ise. Hatırlarsak determinantlar kare
matrisler üzerinde hesaplanan şeyler, burada tüm karesel altmatrislerden
bahsediyoruz, ve onların determinanti belirttiğimiz gibi ise matris TU
diyoruz.</p>
<p>Aslında TU’luğun kontrolü biraz çetrefil olabilir, düşünürsek bir
matris ne kadar buyurse o kadar mümkün altmatrisi olur. Ama bir matris
tamamen 0,1,-1 öğelerinden oluşuyorsa bu kontrol belki daha kolay
olur..?</p>
<p>Alttaki matrislerde mesela soldaki TU, ama sağdaki değil.</p>
<p><span class="math display">\[
\left[\begin{array}{ccc}
1 &amp; 1 &amp; 0 \\ -1 &amp; 0 &amp; 1
\end{array}\right], \quad
\left[\begin{array}{ccc}
1 &amp; 1 &amp; 1 \\ -1 &amp; 0 &amp; 1
\end{array}\right]
\]</span></p>
<p>Tamam. Şimdi bir teori daha göreceğiz, resim iyice ortaya
çıkacak.</p>
<p>Teori</p>
<p>Eğer bir matris <span class="math inline">\(A\)</span> TU ise ve
<span class="math inline">\(b\)</span> bir tam sayı vektör ise, o zaman
<span class="math inline">\(\{ x : Ax \le b\}\)</span> çözümündeki <span
class="math inline">\(x\)</span> tam sayı kordinatlarında olacaktır.
Yani üstteki şartlar yerindeyse <span class="math inline">\(Ax \le
b\)</span> çokyüzlüsünün (polyhedron) tüm köşeleri tam sayı
noktalarındadır. Bu teoriyi ispatsız veriyoruz. Ve, bir LP için eğer
elimizde tüm köşeleri tam sayı kordinatlar olan bir çokyüzlü var ise, o
LP’nin çözümünün tam sayılar olacağını biliyoruz.</p>
<p>O zaman, eğer elimde matris <span class="math inline">\(A\)</span>’sı
tamamen tekbirimsel olan bir LP var ise, o zaman tam sayı çözümler elde
etmem garanti, tabii <span class="math inline">\(b\)</span> de tamamen
tam sayılar içeriyorsa.</p>
<p>Ve nihai zirveye geldik: tüm geliş matrisleri tamamen
tekbirimseldir.</p>
<p>Yani bir ağ akış problemindeki geliş matrisi tamamen tekbirimsel.
Ayrıca eğer o problemin <span class="math inline">\(b\)</span> vektörü
de tam sayı ise sonuç muhakkak tam sayılar içerecek.</p>
<p>Bu çok önemli bir sonuç.</p>
<p>O zaman bir minimum bedel akış problemindeki arzlar tam sayı ise,
talepler tam sayı ise, ve tam sayı kenar kapasiteleri içeriyorsa, bu bir
minimum bedel tam sayı akışıdır.</p>
<p>Ekler</p>
<p>Kısayol problemine örnek olarak [2]’deki probleme bakalım.</p>
<p><img src="dijks_03.png" /></p>
<p>Başlangıç <code>'s</code>’den bitiş <code>x</code>’e en kısa yol
hangisi? Düğümlere <span class="math inline">\(s=1\)</span>,<span
class="math inline">\(t=2\)</span>,<span
class="math inline">\(y=3\)</span>,<span
class="math inline">\(x=4\)</span>,<span
class="math inline">\(z=5\)</span> olarak birer indis verelim, ve <span
class="math inline">\(x = [x_{12}, x_{13}, x_{23}, x_{24}, x_{32},
x_{34}, x_{35}, x_{45}, x_{51}, x_{54}]\)</span> vektörünü tanımlayalım.
Geliş matrisini ağdaki bağlantılara göre yapıp çözersek,</p>
<div class="sourceCode" id="cb4"><pre
class="sourceCode python"><code class="sourceCode python"><span id="cb4-1"><a href="#cb4-1" aria-hidden="true" tabindex="-1"></a>A <span class="op">=</span> [</span>
<span id="cb4-2"><a href="#cb4-2" aria-hidden="true" tabindex="-1"></a>     [ <span class="dv">1</span>,  <span class="dv">1</span>,  <span class="dv">0</span>,  <span class="dv">0</span>,  <span class="dv">0</span>,  <span class="dv">0</span>,  <span class="dv">0</span>,  <span class="dv">0</span>,  <span class="dv">0</span>, <span class="dv">0</span>],</span>
<span id="cb4-3"><a href="#cb4-3" aria-hidden="true" tabindex="-1"></a>     [ <span class="op">-</span><span class="dv">1</span>,  <span class="dv">1</span>,  <span class="dv">1</span>,  <span class="op">-</span><span class="dv">1</span>,  <span class="dv">0</span>,  <span class="dv">0</span>,  <span class="dv">0</span>,  <span class="dv">0</span>,  <span class="dv">0</span>, <span class="dv">0</span>],</span>
<span id="cb4-4"><a href="#cb4-4" aria-hidden="true" tabindex="-1"></a>     [ <span class="dv">0</span>,  <span class="op">-</span><span class="dv">1</span>,  <span class="op">-</span><span class="dv">1</span>,  <span class="dv">0</span>,  <span class="dv">1</span>,  <span class="dv">1</span>,  <span class="dv">0</span>,  <span class="dv">0</span>,  <span class="dv">0</span>, <span class="dv">0</span>],</span>
<span id="cb4-5"><a href="#cb4-5" aria-hidden="true" tabindex="-1"></a>     [ <span class="dv">0</span>,  <span class="dv">0</span>,  <span class="dv">0</span>,  <span class="op">-</span><span class="dv">1</span>,  <span class="dv">0</span>,  <span class="op">-</span><span class="dv">1</span>,  <span class="dv">0</span>,  <span class="dv">1</span>,  <span class="dv">0</span>, <span class="op">-</span><span class="dv">1</span>],</span>
<span id="cb4-6"><a href="#cb4-6" aria-hidden="true" tabindex="-1"></a>     [ <span class="dv">0</span>,  <span class="dv">0</span>,  <span class="dv">0</span>,  <span class="dv">0</span>,  <span class="dv">0</span>,  <span class="dv">0</span>,  <span class="op">-</span><span class="dv">1</span>,  <span class="op">-</span><span class="dv">1</span>,  <span class="dv">1</span>, <span class="dv">1</span>]]</span>
<span id="cb4-7"><a href="#cb4-7" aria-hidden="true" tabindex="-1"></a></span>
<span id="cb4-8"><a href="#cb4-8" aria-hidden="true" tabindex="-1"></a><span class="co"># tek birim yolla, 1&#39;den arz, 4&#39;ten tek birim talep et</span></span>
<span id="cb4-9"><a href="#cb4-9" aria-hidden="true" tabindex="-1"></a><span class="co"># geri kalanlarda giris-cikis muhafaza</span></span>
<span id="cb4-10"><a href="#cb4-10" aria-hidden="true" tabindex="-1"></a>b <span class="op">=</span> [<span class="dv">1</span>, <span class="dv">0</span>, <span class="dv">0</span>, <span class="op">-</span><span class="dv">1</span>, <span class="dv">0</span>]</span>
<span id="cb4-11"><a href="#cb4-11" aria-hidden="true" tabindex="-1"></a></span>
<span id="cb4-12"><a href="#cb4-12" aria-hidden="true" tabindex="-1"></a>c<span class="op">=</span> [<span class="dv">10</span>, <span class="dv">5</span>, <span class="dv">2</span>, <span class="dv">1</span>, <span class="dv">3</span>, <span class="dv">9</span>, <span class="dv">2</span>, <span class="dv">4</span>, <span class="dv">7</span>, <span class="dv">6</span>]</span>
<span id="cb4-13"><a href="#cb4-13" aria-hidden="true" tabindex="-1"></a>A <span class="op">=</span> np.array(A)<span class="op">;</span> b <span class="op">=</span> np.array(b)<span class="op">;</span> c <span class="op">=</span> np.array(c)</span>
<span id="cb4-14"><a href="#cb4-14" aria-hidden="true" tabindex="-1"></a></span>
<span id="cb4-15"><a href="#cb4-15" aria-hidden="true" tabindex="-1"></a><span class="im">from</span> scipy.optimize <span class="im">import</span> linprog</span>
<span id="cb4-16"><a href="#cb4-16" aria-hidden="true" tabindex="-1"></a></span>
<span id="cb4-17"><a href="#cb4-17" aria-hidden="true" tabindex="-1"></a>res <span class="op">=</span> linprog(c, A_eq<span class="op">=</span>A, b_eq<span class="op">=</span>b)</span>
<span id="cb4-18"><a href="#cb4-18" aria-hidden="true" tabindex="-1"></a>res <span class="op">=</span> np.<span class="bu">round</span>(res.x)</span>
<span id="cb4-19"><a href="#cb4-19" aria-hidden="true" tabindex="-1"></a><span class="bu">print</span> (res)</span></code></pre></div>
<pre><code>[0. 1. 0. 1. 1. 0. 0. 0. 0. 0.]</code></pre>
<p>Sonuçta <span class="math inline">\(x_{13}\)</span>, <span
class="math inline">\(x_{24}\)</span>, <span
class="math inline">\(x_{32}\)</span> kenarlarının 1 değerini aldığını
görüyoruz, bu yollar en kısa yolun parçalarıdır, demek ki 1-3, 3-2, ve
2-4 yolu en kısa yoldur. Orijinal problem çözümünde [2] sonucun [‘s’,
‘y’, ‘t’, ‘x’] olduğunu görmüştük. Yani aynı sonuca varmış olduk.
Dijkstra algoritmasının bir ayrıksal algoritma olduğunu unutmayalım, ama
üstteki LP bazlı yaklaşım sürekli (continuous) alanda optimizasyon
araçları ile aynı sonuca varıyor!</p>
<p>Yüzücüler</p>
<p>Daha önceki problemi yazılımla çözelim. Atama problemleri aslında
oldukca standart, çünkü iş-işçi ağ yapısı hep aynı, arada aktarma
olmayan bir ağ yapısı. Bu yapıyı <span class="math inline">\(n\)</span>
tane iş <span class="math inline">\(n\)</span> tane işçi için mekanik
bir şekilde yaratabiliyoruz. Bu sebeple çözüm yapan
<code>linear_sum_assignment</code> çağrısı sadece bir bedel matrisi
alıyor, gerisini kendi hallediyor.</p>
<p>Bir pürüz nokta, elde işten fazla işçi varsa, mesela yüzme örneğinde
olduğu gibi, 5 tane yüzücü, 4 tane stil varsa ortaya çıkar. O zaman
numara şudur, bedel matrisine bir ‘boş stil’ satırı ekleriz [4, sf. 40],
oradaki tüm bedeller sıfır olur, yani diğer işler için optimal olmayan
bir kişiyi buraya atamak için algoritmayi yönlendirmiş oluruz bir bakıma
ve yine problemi standart bir şekilde çözeriz.</p>
<div class="sourceCode" id="cb6"><pre
class="sourceCode python"><code class="sourceCode python"><span id="cb6-1"><a href="#cb6-1" aria-hidden="true" tabindex="-1"></a><span class="im">from</span> scipy.optimize <span class="im">import</span> linear_sum_assignment</span>
<span id="cb6-2"><a href="#cb6-2" aria-hidden="true" tabindex="-1"></a></span>
<span id="cb6-3"><a href="#cb6-3" aria-hidden="true" tabindex="-1"></a>raw <span class="op">=</span> [ [<span class="fl">37.7</span>, <span class="fl">32.9</span>, <span class="fl">33.8</span>, <span class="fl">37.0</span>, <span class="fl">35.4</span>],</span>
<span id="cb6-4"><a href="#cb6-4" aria-hidden="true" tabindex="-1"></a>        [<span class="fl">43.4</span>, <span class="fl">33.1</span>, <span class="fl">42.2</span>, <span class="fl">34.7</span>, <span class="fl">41.8</span>],</span>
<span id="cb6-5"><a href="#cb6-5" aria-hidden="true" tabindex="-1"></a>        [<span class="fl">33.3</span>, <span class="fl">28.5</span>, <span class="fl">38.9</span>, <span class="fl">30.4</span>, <span class="fl">33.6</span>],</span>
<span id="cb6-6"><a href="#cb6-6" aria-hidden="true" tabindex="-1"></a>        [<span class="fl">29.2</span>, <span class="fl">26.4</span>, <span class="fl">29.6</span>, <span class="fl">28.5</span>, <span class="fl">31.1</span>] ]</span>
<span id="cb6-7"><a href="#cb6-7" aria-hidden="true" tabindex="-1"></a>raw <span class="op">=</span> np.array(raw)</span>
<span id="cb6-8"><a href="#cb6-8" aria-hidden="true" tabindex="-1"></a>raw <span class="op">=</span> np.vstack( (raw,  np.zeros((<span class="dv">1</span>,<span class="dv">5</span>))) )</span>
<span id="cb6-9"><a href="#cb6-9" aria-hidden="true" tabindex="-1"></a><span class="bu">print</span> (raw)</span>
<span id="cb6-10"><a href="#cb6-10" aria-hidden="true" tabindex="-1"></a>row_ind, col_ind <span class="op">=</span> linear_sum_assignment(raw)</span>
<span id="cb6-11"><a href="#cb6-11" aria-hidden="true" tabindex="-1"></a><span class="bu">print</span> (col_ind)</span>
<span id="cb6-12"><a href="#cb6-12" aria-hidden="true" tabindex="-1"></a><span class="bu">print</span> (row_ind)</span>
<span id="cb6-13"><a href="#cb6-13" aria-hidden="true" tabindex="-1"></a><span class="bu">print</span> (raw[row_ind, col_ind].<span class="bu">sum</span>())</span></code></pre></div>
<pre><code>[[37.7 32.9 33.8 37.  35.4]
 [43.4 33.1 42.2 34.7 41.8]
 [33.3 28.5 38.9 30.4 33.6]
 [29.2 26.4 29.6 28.5 31.1]
 [ 0.   0.   0.   0.   0. ]]
[2 3 1 0 4]
[0 1 2 3 4]
126.2</code></pre>
<p>Sonuca bakarsak David sırtüstü stiline atanmış, Tony kurbağalamaya
atanmış.. ve Ken hiçbir şeye atanmamış. Bu sonuçların daha önceki
tablodaki kırmızı seçimler aynı olduğunu görebiliriz.</p>
<p>Problemin matematik yapısına gelelim, ufak bir örnek, elde <span
class="math inline">\(c_1,c_2,p_1,p_2\)</span> şeklinde <span
class="math inline">\(c\)</span> ile müşteriler <span
class="math inline">\(p\)</span> ile ürünleri eşlediğimizi düşünürsek,
ağ yapısında düğümler tüm müşteriler, tüm ürünler, yani <span
class="math inline">\(c_1,c_2,p_1,p_2\)</span> ve tüm kenarlar ise <span
class="math inline">\((c_1,p_1)\)</span>, <span
class="math inline">\((c_1,p_2)\)</span>, <span
class="math inline">\((c_2,p_1)\)</span>, <span
class="math inline">\((c_2,p_2)\)</span> gibi olurdu. Burada yine tek
birim kaynaktan, müşterilerden gönderilen tek birimlik yükün bir alıcı
ürün tarafından alındığını düşünüyoruz, o zaman geliş matrisi satırlar
düğümler, kolonlar kenarlar olacak şekilde,</p>
<p><span class="math display">\[
\left[\begin{array}{rrrr}
1  &amp; 1 &amp;  0 &amp; 0 \\
0  &amp; 0 &amp;  1 &amp; 1 \\
-1 &amp; 0 &amp; -1 &amp; 0 \\
0  &amp;-1 &amp;  0 &amp;-1  
\end{array}\right]
\]</span></p>
<p>olurdu, tabii ki <span class="math inline">\(b =
[1,1,-1,-1]\)</span>. Üstteki matriste kalıp belli oluyor herhalde,
satırların müşteri kısmında her ürün başına tamamen birler var, ürünler
kısmında blok blok yanyana birim matrisleri.. Üstteki matrisi ötomatik
olarak yaratmak mümkün. Hatta şimdi {} yazısındaki problemi ağ mantığı
çözelim,</p>
<div class="sourceCode" id="cb8"><pre
class="sourceCode python"><code class="sourceCode python"><span id="cb8-1"><a href="#cb8-1" aria-hidden="true" tabindex="-1"></a>C <span class="op">=</span> [[<span class="dv">17</span>,<span class="dv">10</span>,<span class="dv">12</span>],[<span class="dv">9</span>,<span class="dv">8</span>,<span class="dv">10</span>], [<span class="dv">14</span>,<span class="dv">4</span>,<span class="dv">7</span>]]</span>
<span id="cb8-2"><a href="#cb8-2" aria-hidden="true" tabindex="-1"></a>C <span class="op">=</span> np.array(C)</span>
<span id="cb8-3"><a href="#cb8-3" aria-hidden="true" tabindex="-1"></a><span class="bu">print</span> (C)</span>
<span id="cb8-4"><a href="#cb8-4" aria-hidden="true" tabindex="-1"></a></span>
<span id="cb8-5"><a href="#cb8-5" aria-hidden="true" tabindex="-1"></a>n <span class="op">=</span> <span class="dv">3</span></span>
<span id="cb8-6"><a href="#cb8-6" aria-hidden="true" tabindex="-1"></a>X <span class="op">=</span> np.zeros((<span class="dv">2</span><span class="op">*</span>n,n<span class="op">**</span><span class="dv">2</span>))</span>
<span id="cb8-7"><a href="#cb8-7" aria-hidden="true" tabindex="-1"></a>X[<span class="dv">0</span>,<span class="dv">0</span>:n] <span class="op">=</span> np.ones((<span class="dv">1</span>,n))</span>
<span id="cb8-8"><a href="#cb8-8" aria-hidden="true" tabindex="-1"></a>X[<span class="dv">1</span>,n:n<span class="op">+</span>n] <span class="op">=</span> np.ones((<span class="dv">1</span>,n))</span>
<span id="cb8-9"><a href="#cb8-9" aria-hidden="true" tabindex="-1"></a>X[<span class="dv">2</span>,<span class="dv">2</span><span class="op">*</span>n:<span class="dv">2</span><span class="op">*</span>n<span class="op">+</span>n] <span class="op">=</span> np.ones((<span class="dv">1</span>,n))</span>
<span id="cb8-10"><a href="#cb8-10" aria-hidden="true" tabindex="-1"></a>X[<span class="dv">3</span>:<span class="dv">6</span>,<span class="dv">0</span>:<span class="dv">3</span>] <span class="op">=</span> <span class="op">-</span>np.eye(n,n)</span>
<span id="cb8-11"><a href="#cb8-11" aria-hidden="true" tabindex="-1"></a>X[<span class="dv">3</span>:<span class="dv">6</span>,<span class="dv">3</span>:<span class="dv">6</span>] <span class="op">=</span> <span class="op">-</span>np.eye(n,n)</span>
<span id="cb8-12"><a href="#cb8-12" aria-hidden="true" tabindex="-1"></a>X[<span class="dv">3</span>:<span class="dv">6</span>,<span class="dv">6</span>:<span class="dv">9</span>] <span class="op">=</span> <span class="op">-</span>np.eye(n,n)</span>
<span id="cb8-13"><a href="#cb8-13" aria-hidden="true" tabindex="-1"></a><span class="bu">print</span> (X)</span>
<span id="cb8-14"><a href="#cb8-14" aria-hidden="true" tabindex="-1"></a></span>
<span id="cb8-15"><a href="#cb8-15" aria-hidden="true" tabindex="-1"></a>b <span class="op">=</span> [<span class="dv">1</span>, <span class="dv">1</span>, <span class="dv">1</span>, <span class="op">-</span><span class="dv">1</span>, <span class="op">-</span><span class="dv">1</span>, <span class="op">-</span><span class="dv">1</span>]</span>
<span id="cb8-16"><a href="#cb8-16" aria-hidden="true" tabindex="-1"></a></span>
<span id="cb8-17"><a href="#cb8-17" aria-hidden="true" tabindex="-1"></a><span class="im">from</span> scipy.optimize <span class="im">import</span> linprog</span>
<span id="cb8-18"><a href="#cb8-18" aria-hidden="true" tabindex="-1"></a>res <span class="op">=</span> linprog(C.flatten(), A_eq<span class="op">=</span>X, b_eq<span class="op">=</span>b)</span>
<span id="cb8-19"><a href="#cb8-19" aria-hidden="true" tabindex="-1"></a>res <span class="op">=</span> np.<span class="bu">round</span>(res.x)</span>
<span id="cb8-20"><a href="#cb8-20" aria-hidden="true" tabindex="-1"></a><span class="bu">print</span> (res)</span></code></pre></div>
<pre><code>[[17 10 12]
 [ 9  8 10]
 [14  4  7]]
[[ 1.  1.  1.  0.  0.  0.  0.  0.  0.]
 [ 0.  0.  0.  1.  1.  1.  0.  0.  0.]
 [ 0.  0.  0.  0.  0.  0.  1.  1.  1.]
 [-1. -0. -0. -1. -0. -0. -1. -0. -0.]
 [-0. -1. -0. -0. -1. -0. -0. -1. -0.]
 [-0. -0. -1. -0. -0. -1. -0. -0. -1.]]
[0. 0. 1. 1. 0. 0. 0. 1. 0.]</code></pre>
<p>Aynı sonuca eriştiğimizi görüyoruz. Not: hem üstteki geliş matrisi
hem de diğer LP yazısındaki problemin tamamen tekbirimsel olduğuna
dikkat, bu sebeple her iki problem de tamsayı çözümü veriyor.</p>
<p>5 yüzücü için ve yine sıfırlı satırı ekleyip, yüzücü problemini de
aynı şekilde çözebilirdik.</p>
<p>Kaynaklar</p>
<p>[1] Lessard, <em>Introduction to Optimization, CS/ECE/ISyE 524,
Lecture 5</em>, University of Wisconsin-Madison, <a
href="https://laurentlessard.com/teaching/524-intro-to-optimization">https://laurentlessard.com/teaching/524-intro-to-optimization</a></p>
<p>[2] Bayramlı, <em>Bilgisayar Bilim, Dijkstra Algoritması ile En Kısa
Yol</em></p>
<p>[3] Bayramlı, <em>Fonksiyonel Analiz ve Optimizasyon, Çifteşlik,
İkizlik (Duality)</em></p>
<p>
  <a href="..">Yukarı</a>
</p>
</body>
</html>
