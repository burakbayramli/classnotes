<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
    <meta name="viewport" content="width=device-width, initial-scale=1.0"/>
    <script type="text/x-mathjax-config">
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"], cancelto: ["Extension","cancel"]
      });
    });
    </script>  
   
  <title>Ders 1</title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
</head>
<body>
<h1 id="ders-1">Ders 1</h1>
<p>Önce Reel Analiz (Real Analysis) ile başlayalım. Fonksiyonel Analizdeki pek çok kavram Reel Analiz ile benzer (ama daha geneldir).</p>
<p>Reel Çizgi</p>
<p>Reel sayıların olduğu küme <span class="math inline">\(\mathbb{R}\)</span>'ye geometrik bir açıdan &quot;reel çizgi'' ismi de verilir. Reel çizgi üzerinde uzaklık kavramı, mesela iki nokta <span class="math inline">\(x,y\)</span> arasında</p>
<p><span class="math display">\[ d(x,y) = |x - y| \]</span></p>
<p>olarak gösterilebilir. Uzaklık fonksiyonu <span class="math inline">\(d\)</span>'nin özellikleri şunlardır:</p>
<ol style="list-style-type: decimal">
<li><p><span class="math inline">\(d(x,y) &gt; 0\)</span>. Her uzaklık ya sıfır, ya da pozitiftir.</p></li>
<li><p><span class="math inline">\(d(x,y) = 0\)</span> eğer <span class="math inline">\(x=y\)</span> ise.</p></li>
<li><p><span class="math inline">\(d(x,y) = d(y,x)\)</span></p></li>
<li><p><span class="math inline">\(d(x,y) \le d(x,z) + d(z,y)\)</span>. Bu eşitsizliğe &quot;üçgen eşitsizliği (triangle inequality) ismi verilir.</p></li>
</ol>
<div class="figure">
<img src="1_03.png" />

</div>
<p>Özet olarak söylenmeye çalışılan, <span class="math inline">\(x,y\)</span> arasında üçüncü bir noktaya zıplanarak gidiliyorsa, bu mesafeyi arttırır, ve bu artış en az <span class="math inline">\(x,y\)</span> arasındaki mesafe kadardır. Daha fazla da olabilir.</p>
<p>Diziler (Sequences)</p>
<p>Bir dizi aslında sadece bir listedir. Listede 1. eleman vardır, 2. eleman vardır, vs. ve bu sonsuza kadar devam eder. Bu nokta önemli, matematikte sonlu / sınırlı (finite) bir liste dizi değildir. Dizilerin önemli bir özelliği sonsuza kadar devam etmeleridir.</p>
<p>Daha formel olarak bakarsak doğal sayıların, yani <span class="math inline">\(\mathbb{N}\)</span> kümesinin de tanımda bir rol oynadığını görebiliriz. Listedeki her eleman dizideki sıra numarası ile etiketlenebilir, 1. elemanı &quot;1'', 2. elemanı &quot;2'', vs. olarak etiketleyebiliriz, o zaman bu açıdan bakarsak bir dizinin, doğal sayılar ile başka bir küme arasındaki bir <em>eşleşme</em> olduğunu da söyleyebiliriz. Bu eşleşme bir diğer tanımla bir fonksiyondur. Yani bir dizi aslında bir fonksiyondur, yani</p>
<p><span class="math display">\[ f: \mathbb{N} \to \mathbb{R} \]</span></p>
<p>Dizimizi</p>
<p><span class="math display">\[ f(1),f(2),f(3),...,f(n),.. \]</span></p>
<p>olarak gösterebiliriz.</p>
<p>Yaklaşmak (Convergence)</p>
<p>Açık bir şekilde görüleceği üzere alttaki dizi</p>
<p><span class="math display">\[ 1,\frac{1}{2},\frac{1}{3},\frac{1}{4},... \]</span></p>
<p>gittikçe 0 değerine doğru gidiyor. Bu dizi &quot;sıfıra yakınsıyor (convergence)'' deriz, ya da &quot;dizinin limiti sıfır'' deriz. Peki bu fikri nasıl daha açık, net olarak tanımlayabiliriz?</p>
<p>Yaklaşan seriler 18. yüzyılda incelendi ve geliştirildi, fakat o zamanlarda bu tür dizilerin tanımı hiçbir net olarak ortaya koyulmadı. Literatur taranırsa tanıma en yakın olacak şey şöyledir:</p>
<p>&quot;Bir dizi <span class="math inline">\(\{s_n\}\)</span> <span class="math inline">\(L\)</span> sayısına yaklaşır, eğer bu dizideki terimler gittikçe <span class="math inline">\(L\)</span>'e yakınlaşlıyorsa''.</p>
<p>Bu tanımın oldukça genel, kabaca olarak yapılmış olması bir yana, bazen bizi yanlış yollara bile sürükleyebilir. Mesela şu diziyi ele alalım</p>
<p><span class="math display">\[ .1, .01, .02, .001, .002, .0001, .0002, .00001, .00002, ... \]</span></p>
<p>Bu dizi muhakkak sıfıra &quot;yakınlaşıyor'', fakat terimler düzenli bir şekilde sıfıra yaklaşmıyorlar. Her ikinci adımda birazcık sapıyorlar. Ya da şu dizi</p>
<p><span class="math display">\[ .1, .11, .111, .1111, .11111, .111111, ... \]</span></p>
<p>Bu dizi gittikçe .2'ye &quot;yakınlaşıyor'', fakat bu dizinin .2'ye yaklaştığı iddia edilemez. Gerçek limit 1.9 olmalı, 2 değil. Ne olduğu belli olmayan bir &quot;gittikçe yaklaşma'' tanımına değil, bizim aslında &quot;gelişigüzel yakınlık (arbitrarily close)'' tanımına ihtiyacımız var.</p>
<p>Bu fikri en iyi yakalayabilen 1820'li yıllarda Augustin Cauchy oldu. Eşitsizlikleri kullanarak &quot;herhangi / gelişigüzel yakınlık'' kavramını formüle eden bir tanım bulmayı başardı. Bu şekilde limit kavramı gayet açık matematiksel eşitliszlikler ile gösterilebildi.</p>
<p>Tanım: Bir Dizinin Limiti</p>
<p><span class="math inline">\(\{s_n\}\)</span>'nin reel sayılardan müteşekkil bir dizi olduğunu düşünelim. <span class="math inline">\(\{s_n\}\)</span>'nin bir reel sayı <span class="math inline">\(L\)</span>'e yaklaştığını söyleriz, ve bunu</p>
<p><span class="math display">\[ \lim_{n\to\infty} s_n = L \]</span></p>
<p>olarak belirtiriz. Ya da</p>
<p><span class="math display">\[ s_n \to L \ olur, \ n \to \infty \ iken \]</span></p>
<p>eğer her <span class="math inline">\(\epsilon &gt; 0\)</span> için öyle bir tam sayı <span class="math inline">\(N\)</span> var ise, ki bu <span class="math inline">\(N\)</span> şu şartlara uymalı</p>
<p><span class="math display">\[ |s_n - L| &lt; \epsilon  \]</span></p>
<p><span class="math inline">\(n \ge N\)</span> olduğu her zaman için.</p>
<p>Bir dizi yaklaşmıyorsa, ona uzaklaşan (divergent) dizi adı verilir. Bu her iki tür ile aynı derecede ilgileniyoruz.</p>
<p>Not: Tanımda <span class="math inline">\(N\)</span>'nin <span class="math inline">\(\epsilon\)</span>'a bağlı olduğu görülüyor, eğer <span class="math inline">\(\epsilon\)</span> çok ufak ise mesela, o zaman <span class="math inline">\(N\)</span>'in oldukça büyük olması gerekebilir. Bu açıdan bakılınca aslında <span class="math inline">\(N\)</span>'nin <span class="math inline">\(\epsilon\)</span>'nun bir fonksiyonu olduğu söylenebilir. Bu durumu tam vurgulamak için bazen <span class="math inline">\(N(\epsilon)\)</span> yazmak daha iyi olabilir.</p>
<p>Not: Tanıma dikkat edersek, şartlara uyan bir <span class="math inline">\(N\)</span> bulununca, o <span class="math inline">\(N\)</span> değerinden daha büyük herhangi bir <span class="math inline">\(N\)</span> de kullanabiliriz. Yani üstteki tanım bize herhangi bir <span class="math inline">\(N\)</span> bulmamızı söyler, illa ki &quot;en küçük'' <span class="math inline">\(N\)</span>'i bulmamız gerekmez.</p>
<p>Tanım bunu söylemiyor olsa bile ibarenin asıl gücü <span class="math inline">\(N\)</span>'nin {}. Eğer <span class="math inline">\(\epsilon\)</span> büyük bir sayı ise <span class="math inline">\(N\)</span>'i bulmak kolay olur. Eğer <span class="math inline">\(\epsilon = 0.1\)</span> için (ki bu sayı <span class="math inline">\(\epsilon\)</span> türü sayılar için büyük sayılır) işleyen bir <span class="math inline">\(N\)</span> bulursak, aynı <span class="math inline">\(N\)</span> daha büyük <span class="math inline">\(\epsilon\)</span> değerleri için de işleyecektir.</p>
<p>Örnek</p>
<p>Üstteki tanımı kullanarak</p>
<p><span class="math display">\[ \lim_{n \to \infty } \frac{n^2}{2n^2 + 1} = \frac{1}{2} \]</span></p>
<p>olduğunu ispat edelim. Yanlız şunu belirtelim, üstteki tanım limitin 1/2 olacağını hesaplamak tekniği olarak verilmiyor. İfade limit kavramına kesin bir tanım getiriyor ama o limiti hesaplamak için kesin bir metot sunmuyor. Neyse ki çoğumuz bu hesabı yapmak için yeterince Calculus hatırlıyoruz, böylece limitin doğruluğunu ispatlamadan önce ne olduğunu bulabiliriz.</p>
<p><span class="math display">\[ \lim_{n \to \infty } \frac{n^2}{2n^2 + 1}  =
\lim_{n \to \infty } \frac{1}{2 + 1/n^2} =
\frac{1}{\lim_{n \to \infty }(2 + 1/n^2)} 
\]</span></p>
<p><span class="math display">\[ = \frac{1}{2 + \lim_{n \to \infty }(1/n^2)}  = \frac{1}{2} \]</span></p>
<p>Bu hesap, eğer tüm adımların doğruluğu ispatlanırsa, limitin ne olduğunun da ispatı olabilirdi. Adımların doğruluğunu daha sonra göstereceğiz, böylece her seferinde <span class="math inline">\(\epsilon,N\)</span> temelli argümanları kullanmamıza gerek kalmayacak. Şimdi <span class="math inline">\(\epsilon,N\)</span> bazlı ispata gelelim,</p>
<p>Pozitif bir <span class="math inline">\(\epsilon\)</span>'un verildiğini varsayalım. Öyle bir <span class="math inline">\(N\)</span> (ya da <span class="math inline">\(N(\epsilon)\)</span>, hangisini tercih ederseniz) bulmamız gerekiyor ki, dizide <span class="math inline">\(N\)</span>. terimden sonraki her eleman 1/2'ye <span class="math inline">\(\epsilon\)</span>'dan daha yakın olsun, ve şu ifade doğru olsun</p>
<p><span class="math display">\[ 
\bigg|\frac{n^2}{2n^2+1} - \frac{1}{2}\bigg| &lt; \epsilon
 \]</span></p>
<p>ki <span class="math inline">\(n=N,n=N+1,n=N+1,N+2,...\)</span>. Sonuçtan geriye doğru gidersek işimiz kolaylaşır, yani verilen <span class="math inline">\(N\)</span> için <span class="math inline">\(\epsilon\)</span>'nun ne kadar büyük olması gerektiğini hesaplarsak. Üstteki mutlak değer (absolute değer) işaretinin içine bakalım,</p>
<p><span class="math display">\[ 
\frac{n^2}{2n^2+1}  - \frac{1}{2} = 
\frac{2n^2}{2(2n^2+1)}  - \frac{2n^2+1}{2(2n^2+1)} 
 \]</span></p>
<p><span class="math display">\[  
= \frac{2n^2 - 2n^2 - 1}{2(2n^2+1)} = 
= \frac{- 1}{2(2n^2+1)} 
\]</span></p>
<p>Tam değer alınınca</p>
<p><span class="math display">\[  \frac{1}{2(2n^2+1)} &lt; \epsilon\]</span></p>
<p>olmalı, ya da</p>
<p><span class="math display">\[ 4n^2 + 2 &gt; \frac{1}{\epsilon} \]</span></p>
<p>Dikkat, tersine çevirince küçüklük işareti büyüklük oldu.</p>
<p>Bu ifadeye uyan en küçük <span class="math inline">\(n\)</span>, aradığımız <span class="math inline">\(N\)</span>. O zaman</p>
<p><span class="math display">\[ N^2 &gt; \frac{1}{4}\bigg(\frac{1}{\epsilon} - 2\bigg) \]</span></p>
<p>ifadesine uyan her tam sayı <span class="math inline">\(N\)</span> bizim için uygun. İlla ki en küçük <span class="math inline">\(N\)</span> olması gerekmez, en rahat olan <span class="math inline">\(N\)</span> biraz büyükçe olabilir, mesela eğer sağ taraftaki <span class="math inline">\(1/4\epsilon\)</span> terimine (sağ tarafta daha fazlası var, ama eksi işareti bu terimi daha küçültecek nasıl olsa) eşit bir şeyleri sol tarafta istiyorsak, onun karesini <span class="math inline">\(N\)</span> olarak kabul ederiz,</p>
<p><span class="math display">\[ N &gt; \frac{1}{2\sqrt{\epsilon}} \]</span></p>
<p>deriz.</p>
<p>Bu örneğin bize verdiği asıl ders, aslında, tanımın bize limit teorisini geliştirmek için teorik / kesin (rigourous) bir yöntem sunması ama bu limitlerin hesabını yapmak için pratik bir yöntem olmaması. Bir limitin doğruluğunu hesaplamak için nadiren böyle bir yönteme başvurulur.</p>
<p>Alt Dizinler (Subsequences)</p>
<p><span class="math display">\[ 1, -1, 2, -2, 3, -3, 4, -4, 5, -5, . . . \]</span></p>
<p>şeklindeki bir dizinin içinde iki tane daha dizin olduğu görülebilir. Bunlardan biri</p>
<p><span class="math display">\[ 1, 2, 3, 4, 5, ... \]</span></p>
<p>Diğeri</p>
<p><span class="math display">\[ -1, -2, -3, -4, -5, ... \]</span></p>
<p>Bu dizin içinde dizin kavramını temsil etmek için &quot;altdizin'' kelimesini kullanacağız. Çoğunlukla bir dizini incelemenin en iyi yolu onun altdızinlerine bakmaktır. Ama altdizinlerin daha derli toplu bir tanımı ne olabilir acaba? Üstte kabaca yaptığımız kavramın formel matematiksel bir tanımına ihtiyacımız var.</p>
<p>Tanım</p>
<p><span class="math display">\[ s_1, s_2,s_3,s_4,...\]</span></p>
<p>gibi herhangi bir dizini ele alalım. Altdizin ile</p>
<p><span class="math display">\[ s_{n_1},s_{n_2},s_{n_3},s_{n_4},... \]</span></p>
<p>demek istiyoruz ki</p>
<p><span class="math display">\[ n_1 &lt; n_2 &lt; n_3 &lt; ... \]</span></p>
<p>olmalı, altdizinde kullanılan indekslerin her biri, bir öncekinden büyük olmalı.</p>
<p><span class="math display">\[ 1, 2, 3, 4, 5, ... \]</span></p>
<p>dizini,</p>
<p><span class="math display">\[ 1, -1, 2, -2, 3, -3, 4, -4, 5, -5, . . . \]</span></p>
<p>dizinin altdizini çünkü orijinal dizinden çekip çıkartılan elemanların indekleri <span class="math inline">\(n_1=1,n_2 = 3,n_3 = 5\)</span> şeklinde.</p>
<p>Tekdüze (Monotonic) Altdizin Varlığı Teorisi</p>
<p>Tekdüzelik bir dizinin ya hep artması, ya da hep azalmasıdır. Bir artan, sonra azalan bir dizin mesela tekdüze olmaz. Teori şu: Her dizin içinde bir tekdüze altdızın vardır. Bu teoriyi ispatlamayacağız.</p>
<p>Bolzano-Weierstrass Teorisi</p>
<p>Her sınırlı (bounded) dizi içinde yakınsayan (convergent) bir altdizi vardır.</p>
<p>İspat</p>
<p>Üstteki Tekdüze Altdizin Varlığı Teorisine göre her dizin içinde tekdüze bir altdizin vardır. Sınırlı bir dizin içinde bu tekdüze altdizin tabii ki sınırlı olacaktır, yani bir değere yaklaşacaktır. İspat tamamlandı.</p>
<p>Limitlerin Sınırlı Olmaları Özelliği</p>
<p>Eğer bir dizi belli değerler arasındaki değerleri içeren bir küme ise, yani sınırlı bir küme ise (bounded set), bu diziye sınırlı bir dizi denir (bounded sequence). Yani dizi <span class="math inline">\(\{s_n\}\)</span> sınırlıdır, eğer <span class="math inline">\(M\)</span> diye bir sayı var ise, ki dizideki her dizi için</p>
<p><span class="math display">\[ |s_n| \le M \]</span></p>
<p>Teori</p>
<p>Her yakınsak (convergent) dizi sınırlıdır. Bu teorinin ispatını vermeyeceğiz, fakat sınırlı olmayan bir dizinin limiti olamayacağı açıktır.</p>
<p>Cauchy Kriteri</p>
<p>Bir dizinin hangi özelliği onun yakınsaklığını karakterize eder? &quot;Karakterize eder'' kelimeleriyle gerekli ve yeterli (necessary and sufficient) bir durum arıyoruz ki bu durum gerçekleştiğinde dizinin yakınlaştığını bilelim.</p>
<p>Her türlü diziye uygulanabilen böyle bir karakterizasyon Cauchy tarafından keşfedildi. Cauchy'nin bulduğu tanımın ilginç bir tarafı var, hiçbir nihai limit değerine referans yapmıyor. Sadece, son derece gevşek bir şekilde, bir dizinin terimleri birbiriyle rasgele (arbitrary) bağlamda, eninde sonunda (eventually) yaklaşırsa, o dizinin yakınsayacağını söylüyor. Kriter söyle:</p>
<p>Bir dizi <span class="math inline">\(\{s_n\}\)</span> yakınsaktır, eğer, ve sadece eğer her <span class="math inline">\(\epsilon &gt; 0\)</span> için bir tamsayı <span class="math inline">\(N\)</span> var ise, ki</p>
<p><span class="math display">\[ |s_n - s_m| &lt; \epsilon \]</span></p>
<p><span class="math inline">\(n \ge N, m \ge M\)</span> olmak kosuluyla.</p>
<p>İspat</p>
<p>Teorinin bu öğesi o kadar önemli ki kendine has yeni bir terminolojiyi hak ediyor. Üstteki öğeye uyan her diziye Cauchy dizisi adı veriliyor. Yani teori &quot;bir dizi sadece ve sadece Cauchy dizisi ise yakınsaktır'' diyor. Bu terminoloji daha ileri matematikte (mesela temel alınan küme reel sayılar değil, daha çetrefil uzaylar olduğu zaman) geçerli olmayabilecektir, ama bu durumda da gerektirdiği ek şartlar, ve ortaya koyduğu ifadenin kesinliği çok önemlidir.</p>
<p>İspat biraz uzun, ve Bolzano-Weierstrass teorisini gerektirecek. Bir yöndeki ispat oldukça kolay. Farz edelim ki <span class="math inline">\(\{s_n\}\)</span> bir <span class="math inline">\(L\)</span> sayısına yaklaşıyor. Diyelim ki <span class="math inline">\(\epsilon &gt; 0\)</span>. O zaman bir tam sayı <span class="math inline">\(N\)</span> olmalı ki</p>
<p><span class="math display">\[ |s_k - L| &lt; \frac{\epsilon}{2} \]</span></p>
<p>ki <span class="math inline">\(k \ge N\)</span>. Eğer hem <span class="math inline">\(m\)</span> hem <span class="math inline">\(n\)</span> <span class="math inline">\(N\)</span>'den büyüklerse,</p>
<p><span class="math display">\[ |s_n - s_m| \le |s_n - L| + |L - s_m| &lt; 
\frac{\epsilon}{2} + \frac{\epsilon}{2} &lt;
\epsilon
\]</span></p>
<p>Üstteki ilk eşitsizlik / açılım üçgen eşitsizliğinden ortaya çıkıyor. Bu eşitsizlikten ortaya çıkan iki yeni terimin hangi değerlere sahip olduğunu biliyoruz, yerlerine koyunca <span class="math inline">\(\epsilon\)</span> elde ediyoruz.</p>
<p>Cauchy dizilerinin üstteki ispatı aslında çok akıllıca; herhangi bir limit aranmıyor sadece dizi, başka bir indis uzerinden, kendisi ile karşılaştırılıyor. Yani bir limite yakınsak olup olmadığımızı değil, dizinin <em>kendisine</em> olan yakınsaklığını göstermeye uğraşıyoruz.</p>
<p>Şimdi daha zor olan ikinci bölüme gelelim. Bu bölümün ispatı için, üç tane alt bölüm lazım.</p>
<p>Önce her Cauchy dizisinin sınırlı olduğunu iddia ediyoruz. İspat için üstteki sınırlı diziler hakkındaki teoriye başvururuz, her yakınsak dizi sınırlıdır, her Cauchy dizisi bir değere yaklaştığına göre, o zaman her Cauchy dizisi sınırlıdır.</p>
<p>İkinci alt bölüm için yakınsak (sınırlı) <span class="math inline">\(\{s_n\}\)</span> dizisine Bolzano-Weierstrass teorisi uygulayarak yakınsak bir alt dizin <span class="math inline">\(\{s_{n_k}\}\)</span> elde ediyoruz.</p>
<p>Üçüncü alt bölüm Cauchy dizilerinin doğal bir sonucu aslında. Eğer <span class="math inline">\(s_{n_k} \to L\)</span> olduğunu biliyorsak, ve <span class="math inline">\(\{s_n\}\)</span>'nin Cauchy olduğunu biliyorsak, o zaman <span class="math inline">\(s_n \to L\)</span> olduğunu gösterebiliriz. <span class="math inline">\(\epsilon &gt; 0\)</span> olsun, ve <span class="math inline">\(N\)</span>'i öyle seçelim ki, tüm <span class="math inline">\(n,m \ge N\)</span> için</p>
<p><span class="math display">\[ |s_n - s_m| &lt; \epsilon/2 \]</span></p>
<p>Sonra <span class="math inline">\(K\)</span>'yi öyle seçelim ki, her <span class="math inline">\(k \ge K\)</span> için</p>
<p><span class="math display">\[ |s_{n_k} - L| &lt; \epsilon/2 \]</span></p>
<p>olsun. Diyelim ki <span class="math inline">\(n \ge N\)</span>. Şimdi <span class="math inline">\(m\)</span>'i <span class="math inline">\(n_k\)</span>'nin <span class="math inline">\(N\)</span>'den büyük olan herhangi bir değerine eşitleyelim ki <span class="math inline">\(k \ge K\)</span> olsun. Bu değer için <span class="math inline">\(s_m = s_{n_k}\)</span>'dir.</p>
<p><span class="math display">\[  |s_n - L| \ge |s_n - s_{n_k}| + |s_{n_k} - s_n| &lt; 
\epsilon/2 + \epsilon/2 = \epsilon 
\]</span></p>
<p>Birinci eşitsizlik, üçgen eşitsizliğinden geliyor. Daha sonra elde edilen terimlerin bildiğimiz değerlerini yerine koyuyoruz, <span class="math inline">\(s_n \to L\)</span> olduğunu görüyoruz (üstteki formülün başı ve sonunu birleştirirsek, elde ettiğimiz sonuç). İspat tamamlandı.</p>
<p>
  <a href="..">Yukarı</a>
</p>
</body>
</html>
