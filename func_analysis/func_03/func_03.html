<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
<meta name="viewport" content="width=device-width, initial-scale=1.0"/>
  <title></title>
  <style type="text/css">code{white-space: pre;}</style>
  <script src="https://cdn.mathjax.org/mathjax/latest/MathJax.js?config=TeX-AMS_CHTML-full" type="text/javascript"></script>
  
  
  
  
</head>
<body>
<h1 id="ders-3">Ders 3</h1>
<p>Örnek</p>
<p>Bir önceki örneğin doğal bir uzantısı n-boyutlu reel kordinat uzayı olabilir. Bu uzaydaki vektörler n-öğeli içinde n tane reel sayı olan bir dizidirler, ve vektörler <span class="math inline">\(x = (\xi_1, \xi_2,...,\xi_n)\)</span> formundadırlar. Reel tek sayı <span class="math inline">\(\xi_k\)</span>'ye vektörün <span class="math inline">\(k\)</span>'inci elemanı adı verilir. İki vektör, eğer tüm öğeleri birbirine eşit ise, eşittir. Sıfır vektörü <span class="math inline">\(\theta = (0,0,...,0)\)</span> şeklinde tanımlıdır.</p>
<p><span class="math inline">\(n\)</span> boyutlu reel kordinat uzayı <span class="math inline">\(\mathbb{R}^n\)</span> olarak tanımlanır. Buna tekabül eden n-öğeli kompleks sayıların uzayı <span class="math inline">\(\mathbb{C}^n\)</span>'dir.</p>
<p>Bu noktada aslında boyut kavramını devreye sokmak için biraz erken. Daha ileriki derslerde boyut kavramının detaylı tanımı yapılacak, ve bu bahsettiğimiz uzayların hakikaten n-boyutlu olduğu ispatlanacak.</p>
<p>Örnek</p>
<p>Sonsuz sayıda eleman, sonsuz öğeli dizi içeren vektörlerlerle ilginç bazı uzaylar inşa edilebiliyor, ki bu uzayda tipik bir vektör vektörler <span class="math inline">\(x = (\xi_1, \xi_2,...,\xi_k,...)\)</span> şeklinde oluyor. Diğer bir şekliyle <span class="math inline">\(x = \{\xi_k\}_{k=1}^{\infty}\)</span>. Toplama ve çıkartma önceden olduğu gibi teker teker, sırası birbirine uyan öğeler arasında yapılıyor. Reel sayılardan oluşan her türlü sonsuz dizilerin listesi bir vektör uzayı oluşturuyor. Bir dizi <span class="math inline">\(\{\xi_k\}\)</span>'ye sınırlı (bounded) denir, eğer her <span class="math inline">\(k\)</span> için <span class="math inline">\(|\xi_k| &lt; M\)</span> olacak şekilde bir <span class="math inline">\(M\)</span> sabiti var ise. Sonsuz ve sınırlı (tanımını biraz önce yaptık) olan her dizi bir vektör uzayı oluşturur, çünkü iki sınırlı dizinin birleşimi, ya da dizinin sayısal çarpımı yine bir sınırlı dizi olacaktır.</p>
<p>Örnek</p>
<p>İçinde sonlu / belirli (finite) miktarda sıfıra eşit olmayan öğe içeren tüm dizilerin birleşimi bir vektör uzayıdır (her vektör -dizi- içinde farklı miktarda sıfır olmayan öğe olabilir). Bu uzaya sonlu sayıda sıfırı olmayan dizilerin uzayı ismi verilir.</p>
<p>Örnek</p>
<p>Sonsuz tane reel sayıdan oluşan ve hepsi de sıfıra yaklaşan dizilerin birleşimi bir vektör uzayıdır, çünkü bu tür sıfıra yaklaşan iki dizinin toplamı da aynı şekilde sıfıra yaklaşır. Böyle bir dizinin skalar ile 'çarpımı, yani katı yine sıfıra yaklaşır.</p>
<p>Örnek</p>
<p>Reel çizgi üzerinde bir <span class="math inline">\([a,b]\)</span> aralığı düşünün. Bu aralık üzerinde tanımlı tüm sürekli fonksiyonlar bir vektör uzayı oluşturur. İki vektör <span class="math inline">\(x,y\)</span> daha detaylı olarak <span class="math inline">\(x(t),y(t)\)</span> olarak kullanılıyor, ki <span class="math inline">\(t \in [a,b]\)</span>. Eğer <span class="math inline">\(x = y\)</span> ise <span class="math inline">\(x(t) = y(t)\)</span> demektir. <span class="math inline">\((x+y)(t) = x(t) + y(t)\)</span> ve <span class="math inline">\((\alpha x)(t) = \alpha x(t)\)</span> kullanılır. Sıfır vektörü <span class="math inline">\(\theta\)</span> bu aralıkta sürekli sıfır değerinde olan vektördür. Bu uzaya [a,b] arasında reel değerli sürekli fonksiyonlar uzayı denir.</p>
<p><span class="math inline">\([a,b]\)</span> aralığında tanımlı tüm sürekli fonksiyonların vektör uzayı oluşturması mantıklı değil mi? Çünkü bir fonksiyon verilen bir değer için bir başka değer üretmez mi? O zaman bu değerleri <span class="math inline">\([a,b]\)</span> aralığına tekabül eder şekilde yanyana düşünürsek, onlar da bir tür dizin oluştururlar. Dizinin içeriği tabii ki fonksiyonun ne olduğuna göre değişecektir, ama içerik sonuçta belli bir sayı dizisidir. Ve tüm bu farklı dizinleri düşünürsek, onlar bir vektör uzayı oluşturabilirler. Ayrıca <em>tüm</em> sürekli fonksiyonlardan bahsediliyor, bu neredeyse <em>tüm</em> reel sayı dizileri demek gibi bir şey, çünkü <span class="math inline">\([a,b]\)</span> aralığındaki her türlü fonksiyon uzaya dahil edilmiş. Her türlü kıvrılan, bükülen, artan, azalan fonksiyonu düşünelim, bunların tamamı muhakkak bir vektör uzayı tanımlayabilirler.</p>
<p>Şimdi birkaç vektör uzayını birleştirerek nasıl daha büyük bir tane yaratabileceğimizi görelim.</p>
<p>Tanım</p>
<p><span class="math inline">\(X,Y\)</span>'nin aynı skalar alanı üzerinden tanımlı iki vektör uzayı olduğunu düşünelim. <span class="math inline">\(X,Y\)</span>'nin kartezyen çarpımı, ki bu <span class="math inline">\(X \times Y\)</span> olarak gösterilir, iki öğeli sıralanmış bir dizi oluşturacaktır, yani <span class="math inline">\((x,y)\)</span>, ki <span class="math inline">\(x \in X, y \in Y\)</span>. <span class="math inline">\(X \times Y\)</span> üzerinde toplama ve skalar çarpım <span class="math inline">\((x_1,y_1) + (x_2,y_2) = (x_1+x_2, y_1+y_2)\)</span> ve <span class="math inline">\(\alpha(x_1,y_1) = (\alpha x_1,\alpha y_1)\)</span>.</p>
<p>Üstteki tanımın bir vektör uzayı olmanın gerekliliklerini yerine getirdiği ortadadır. Hatta bu tanım kolaylıkla <span class="math inline">\(n\)</span> tane vektör uzayının kartezyen çarpımına genişletilebilir, yani <span class="math inline">\(X_1,X_2,..,X_n\)</span>. Bu çarpımı temsil etmek için <span class="math inline">\(X^n\)</span> yazacağız.</p>
<p>Alt Uzaylar (Subspaces), Lineer Kombinasyonlar, ve Lineer Çeşitler (Linear Varieties)</p>
<p>Tanım</p>
<p><span class="math inline">\(M\)</span>, <span class="math inline">\(X\)</span>'in boş olmayan bir <em>alt uzayıdır</em> (subspace) eğer <span class="math inline">\(\alpha x + \beta y\)</span> formundaki her vektör <span class="math inline">\(M\)</span> içinde ise, ve <span class="math inline">\(x,y \in M\)</span> olmak üzere.</p>
<p>Hiçbir alt uzayın boş olmadığını baştan kabul ettiğimize göre, içinde en az bir <span class="math inline">\(x\)</span> olmalıdır. Tanım itibariyle ayrıca <span class="math inline">\(0 x = \theta\)</span>'yi da içermelidir, o zaman her alt uzay sıfır vektörünü de içerir. En basit alt uzay içinde sadece <span class="math inline">\(\theta\)</span> olan alt uzaydır. Üç boyutlu uzayda orijinden geçen bir düzlem bir alt uzay oluşturur, orijinden geçen bir çizgi aynı şekilde bir alt uzay oluşturur.</p>
<p><span class="math inline">\(X\)</span>'in tamamı da <span class="math inline">\(X\)</span>'in (yani kendisinin) bir alt uzayıdır. Tüm uzaya eşit olmayan bir alt uzaya düzgün (proper) alt uzay denir.</p>
<p>Her alt uzay kendi öğelerinin toplamlarını, ve katlarını içerdiği için aynı anda bir uzayı tanımlayan 7 gerekliliği (axiom) otomatik olarak yerine getirmiş olur. Zaten alt uzay derken &quot;uzak'' kelimesini kullanabilmemizin sebebi budur.</p>
<p>Diyelim ki <span class="math inline">\(X\)</span> uzayı <span class="math inline">\(n\)</span> öğeli dizinlerin (tuple) birleşimi. Bu dizinlerin bir kopyasını düşünelim, tek farkla, 1. öğenin hep sıfır olsun. Bu bir alt uzaydır. <span class="math inline">\(1/2\)</span> noktasında sıfır olan <span class="math inline">\([0,1]\)</span> üzerinde tanımlı sürekli fonksiyonlar, tüm sürekli fonksiyonların bir alt uzayıdır.</p>
<p>İki alt uzayın evliliği (union, <span class="math inline">\(\cup\)</span> ile gösterilen) bir alt uzay olmayabilir. Bir düzlem üzerinde mesela, aynı yönde gitmeyen (noncolinear) iki çizginin evliliği, bu iki ayrı çizginin rasgele toplamlarını içermediği için alt uzay olma şartını yerine getirmez. Fakat &quot;kümelerin toplamı'' kavramından hareketle, iki alt uzay daha büyük bir alt uzay olarak özel bir şekilde birleştirilebilir.</p>
<p>Tanım</p>
<p>Bir vektör uzayının <span class="math inline">\(S,T\)</span> adlı iki alt kümesinin toplamı <span class="math inline">\(S+T\)</span> olarak gösterilir, ve her <span class="math inline">\(s+t\)</span> formundaki tüm vektörleri içerir, ki <span class="math inline">\(s \in S,t \in T\)</span> olmak üzere. Dikkat, daha <span class="math inline">\(S,T\)</span>'nin alt uzay olduğunu söylemiyoruz, sadece küme diyoruz (şimdilik).</p>
<div class="figure">
<img src="3_1.png" />

</div>
<p>Üstteki resim toplam kavramını iki boyutlu uzayda (ki bu bir vektör uzayıdır) gösteriyor. Vektör uzayı, <span class="math inline">\(S,T\)</span> içindeki noktalara doğru işaret eden orijinden çıkan iki vektörü görüyoruz. Toplam olarak, hakikaten <span class="math inline">\(S\)</span>'teki noktanın / vektörün mesela (3,1) olduğunu düşünsek, <span class="math inline">\(T\)</span>'deki noktanın / vektörün (1,3) olduğunu düşünsek, onların toplamı olarak gösterilen nokta kabaca (4,4) gibi duruyor değil mi? Şekil bu kavramı temsili olarak iyi göstermiş. Toplamın ayrıca daha büyük bir küme olduğuna dikkat.</p>
<p>Teori</p>
<p>Diyelim ki <span class="math inline">\(M,N\)</span> vektör uzayları <span class="math inline">\(X\)</span>'in birer alt kümesi. O zaman bu kümelerin toplamı <span class="math inline">\(M + N\)</span> aynı şekilde <span class="math inline">\(X\)</span>'in bir alt uzayıdır.</p>
<p>İspat</p>
<p><span class="math inline">\(M+N\)</span>'nin <span class="math inline">\(\theta\)</span>'yi içerdiği bariz. Devam edelim, <span class="math inline">\(x,y \in S+T\)</span> için muhakkak</p>
<p><span class="math display">\[ x = m_1 + n_1 \]</span></p>
<p><span class="math display">\[ y = m_2 + n_2 \]</span></p>
<p>var demektir, ki <span class="math inline">\(m_1,m_2 \in M\)</span>, <span class="math inline">\(n_1,n_2 \in N\)</span>. Bu küme toplamı tanımından geliyor zaten.</p>
<p>Şimdi <span class="math inline">\(x,y\)</span>'yi ayrı ayrı rasgele sabitler <span class="math inline">\(\alpha,\beta\)</span> ile çarpalım.</p>
<p><span class="math display">\[
\alpha x = \alpha m_1 + \alpha n_1
\]</span></p>
<p><span class="math display">\[
\beta y = \beta m_2 + \beta n_2
\]</span></p>
<p>Çarpımları toplayalım</p>
<p><span class="math display">\[
\alpha x + \beta y  = \alpha m_1 + \alpha n_1 + \beta m_2 + \beta n_2
\]</span></p>
<p>Eşitliğin sağını tekrar düzenleyelim</p>
<p><span class="math display">\[
\alpha x + \beta y  = (\alpha m_1 + \beta m_2) + (\alpha n_1  + \beta n_2 )
\]</span></p>
<p><span class="math inline">\(\alpha x + \beta y\)</span> ile <span class="math inline">\(S+T\)</span> içindeki <span class="math inline">\(x+y\)</span>'nin herhangi bir şekildeki katını almış oluyoruz. Ve geldiğimiz en son eşitlik gösteriyor ki <span class="math inline">\(\alpha x + \beta y\)</span> yine <span class="math inline">\(M,N\)</span> içindeki vektörlerin katları kullanılarak temsil edilebiliyor. Yani toplamdaki kat işlemini aynen alt kümelere yansıtabiliyoruz / onların bazında yapabiliyoruz. O zaman alt kümeler alt uzay olduğu için toplam da alt uzay demektir. İspat tamam.</p>
<p>İki boyutlu Öklit uzayında orijinden geçen ve aynı yönde olmayan iki çizginin toplamı tüm uzaydır.</p>
<p>Tanım</p>
<p>Vektör uzayındaki vektörler <span class="math inline">\(x_1,x_2,..,x_n\)</span>'in lineer kombinasyonu <span class="math inline">\(\alpha_1 x_1 + \alpha_2 x_2 + ... + \alpha_n x_n\)</span> olarak gösterilir.</p>
<p>Daha önce vektör toplamı iki tane vektörün toplamı olarak göstermiştik. Üstteki gibi <span class="math inline">\(n\)</span> tane toplam için (eski tanıma göre) toplam ikişer ikişer yapılmalı tabii. Ve bunun doğal uzantısı olarak, alt uzaydaki vektörlerin lineer kombinasyonu yine alt uzayda olacaktır. Ters yönden bakarsak, bir vektör uzayının herhangi bir alt kümesinin lineer kombinasyonlarını kullanarak bir alt uzayı yaratabiliriz.</p>
<p>Tanım</p>
<p>Diyelim ki <span class="math inline">\(S\)</span> vektör uzayı <span class="math inline">\(X\)</span>'in bir alt kümesi. {} yani <span class="math inline">\([S]\)</span>, <span class="math inline">\(S\)</span>'teki elemanların lineer kombinasyonu olan <span class="math inline">\(X\)</span>'teki vektörlerden oluşur.</p>
</body>
</html>
