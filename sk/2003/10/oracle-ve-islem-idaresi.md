# Oracle ve İşlem İdaresi

Veri tabanlarını kullanırken anlamamız gereken çok önemli bir kavram
işlem (transaction) kavramıdır. Veri tabanı nedzinde işlemler, zamana
bağlı olarak gelişirler, ve bu konuda işlemler, veri tabanına direk
bağlı olan programların veriyi 'hangi zamanda, nasıl' göreceğini
kontrol ederler.  Yani, dış dünyadan veri tabanının içine bakmamız bir
işlem çerçevesinde gerçekleşir.  Üstteki resim ile işlemlerin nasıl
kullanıldığını görüyoruz. Benzetme ile anlatmak gerekirse, bir işleme
başlamak şuna benzer: Mesela veri tabanı bir apartman dairesi olsun, o
zaman işleme başlamak, kişinin (kullanıcı) evin bütün odalarına
(veriye) bakıp, akılda tutup, sonra bir odaya girmesidir. Bu odaya
girince, kişi aklında olan bilgileri işleyip hakkında kararlar
verebilir, vs.  O sırada, öteki odalarda ve de evin içinde yapılan
kalıcı değişiklikleri göremez.  İşlem bitimi, Oracle COMMIT kelimesi
ile olur, ve benzetmemizdeki kişinin odanın dışına çıkıp yaptığı
değişiklikleri evin içine kalıcı olarak koymasına ya da, dısarıda
yapılmış olanları görmesi demektir.  Buna işlemlerin kendilerini
birbirlerinden 'izole' edebilme özelliği denir.  Kilit Sistemi ve
İşlem Sınırları Ayrıca, işlemlerin veri izolesi için kullanılmasına ek
olarak, Oracle kilit sisteminin de işlem kavramında direk bağlandığını
göreceksiniz. Yani, SELECT * FROM CIZELGE1 WHERE DIZEY1 = '111' FOR
UPDATE; komutu sonucunda, DIZEY1 değeri 111 olan veri satırı (row)
kitlenecektir. Bu satır, aynı bağlantı üzerinde COMMIT komutu verilene
kadar kitli kalacaktır.  Aynı işlem sırasında kitli satıra erişmek
isteyen öteki kullanıcılar, eğer yukarıdaki komutun AYNISINI
işletirlerse, beklemede kalacaklardır.  Beklemeden geri dönmek
istiyorlar ise, FOR UPDATE kelimesinden sonra NOWAIT (hiç bekleme)
kelimesini eklemeleri gerekir.  İslem Ne Zaman Başlar?  Bir işlem,
zaten bir işlem içinde bulunmuyorsanız, herhangi bir SQL komutuna
kullandığınızda otomatik olarak başlayacaktır. Yani BEGIN TRANSACTION
(işleme başla) gibi bir komuta gerek yoktur. Bir önceki işlemi COMMIT
ile bitirdiyseniz, aynı bağlantı üzerindeki ilk SQL komutu otomatik
olarak sonraki işlemi başlatır.




![](transaction.jpg)
