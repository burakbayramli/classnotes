# Hata Takip Aracı - ITracker

Java projemiz için hata takip programı gerektiğinde, İnternet'te ufak
bir arama yaptık. XP projelerini idarede kullandığımız XPlanners
tecrübesi, bizi tekrar aynı şekilde Struts ve J2EE tabanlı bir
uygulama aramaya itti. J2EE bazlı programların kurulumu oldukça kolay
oluyor, ve envai türden işletim sistemi ve veri tabanı ile
çalışabiliyorlar.  Bu yüzden ITracker adlı programı denemeye karar
verdik.  ITracker ITracker'ı kurmak için, itracker_xxx.noaxis.bin.zip
şeklinde olan dosyayı indirin. Bu zip içinde web tabanlı çalışabilen
işlerkodları bulabilirsiniz. Öteki listelenen dosyalar başlangıçta
lazım olmayacaktır. Mesela içinde axis kelimesi geçen zip, ITracker'ı
bir Web Servisi olarak işletiyor ve öteki programlar ile XML üzerinden
iletişim kurmasını sağlıyor! Başlangıçta çok fazla. (İleride
kurcalamak isterseniz aklınızda olsun).  Bu yazımızda ITracker'ı,
JBoss ve PostgreSQL üzerinde kurmayı tarif edeceğiz.  Kurmak JBoss ve
PostgreSql kurulduktan sonra, aynı makinada birden fazla JBoss servisi
işletip işletmeyeceğinize karar verin. Makina kıtlığı çeken projeler
genelde hata takip programlarını, proje idare araçlarını ve
uygulamalarının test edildiği servisi hep aynı makina üzerine
koyabiliyorlar. Eğer projeniz JBoss üzerinde geliştirilen/test edilen
bir uygulama ise, ve aynı makinada ITracker ve sizin uygulamanız aynı
anda çalışacaksa, iki JBoss arasında port çakışması yaşanacaktır!
Evet, aynı JBoss içine birden fazla EAR atabilirsiniz, ama bir
uygulamayı iptal ettiğiniz anda, öteki uygulamada duracaktır. En
iyisi, iki uygulamayı tamamiyle birbirinden izole edin. Ayrı
JBoss'lar.  Aynı makinadaki PostGreSql veri tabanı, herhalde başka
uygulamalar tarafından da kullanılıyordur. ITracker için yeni bir veri
tabanı yaratırsak, idaresi daha rahat olur. Bu veri tabanının ismi
itracker olsun.  createdb itracker Diğer yazımızda tarif edilen admin
kullanıcısı, bu veri tabanı için de geçerli olacak.  Şimdi,
ITRACKERDIZINI\sql\postgres\install\create_itracker_core.sql adlı
dosyayı, psql itracker ile komut satırına girdikten sonra \i
create_itracker_core.sql kullanarak işletin.  Güzel. Şimdi JBoss
dizininize girin, ve ITracker için gerekli olan veri kaynak dosyasını
yaratın. itracker-ds.xml adını verebileceğiniz bu dosyayı
JBOSSDIZINI/server/default/deploy altına bırakın. İçeriği şöyle
olabilir (jndi-name mutlaka ITrackerDS olmalı)
ITrackerDSjdbc:postgresql://localhost:5432/itrackerorg.postgresql.Driveradmin
Şimdi, JBOSSDIZINI/server/default/conf/standardjbosscmp-jdbc.xml
dosyasını açın. Default datasource'u değiştirmeniz
gerekecek. DefaultDB kelimesi yerine şöyle olsun:
... java:/ITrackerDS...  En son olarak
ITRACKER/docs/itrackerApplication.properties dosyasını
JBOSSDIZINI/server/default/conf altına koyarsanız, herşey
tamamlanacak. JBoss'u başlattıktan sonra,
http://makinaismi:port/itracker ... adresinden programı kullanmaya
başlayabilirsiniz. Program otomatik olarak ilk kullanıcıyı yaratıyor,
kullanıcı: admin, şifre: admin ile programa girip projeniz için
gerekli bilgileri girmeye başlayabilirsiniz.  ITracker resmi sürümü,
blogumuz yardımlarıyla Türkçeleştirilmiştir durumdadır. Kullanıcı
olarak sisteme girdikten sonra, "Tercihlerim" (My Preferences)
seçeneği altından Türkçe'yi seçerek uygulamanın dilini tamamen
değiştirmeniz mümkün.  Kaynaklar * ITracker * JBoss * Mantis
Bugtracker adlı Apache/PHP/MySQL bazlı çalışan alternatif bir program.

![](itracker.gif)

