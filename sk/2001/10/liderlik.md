# Liderlik

Liderlik aslında "zıtlıklar" üzerine kurulmuştur. Burada anlatacağımız
teknikler, iyi kullanılırsa çok yararlı, yanlış kullanılırsa çok
zararlı olacak türden. Zıtlıklar dengesi böyledir.  Liderlik, gurup
içine dahil olan insanları yetiştirir. Bu kişiler bir kişi olabilir,
ya da dünyanın her tarafına dağılmış 1000 kişi. Bilindiği üzere,
herhangi bir şeyi yapmak, yani icraat, zaten zor şeydir. "İcraata
doğru" liderlik yapmak daha da zordur. Fakat esas zor olan liderlik
kavramı içindeki zıtlıklardır - Takıma yardım et, ama bağımlılık
yaratma. Takımı oluştur ona güç ver, ama katılma. İşin bitiminden
sorumlu ol, ama işin yapımından direk olarak sorumlu olama.  İyi
liderlik için size bir kaç ilginc öneri daha:

* Mümkün olduğu kadar sessiz olarak yönetin.

* Oyunculuk yeteneğini kullanıp iletişimi kalitesini arttırın.

* Liderliğini 'gereksiz' hale getirmek icin sürekli uğraşın.

* Liderlik stilini ölçeklenebilen, yani ufak bir takımdan büyüğüne
işleyecek türden kurun.

Başarı ölçünüz kazandığınız para, masanınızın büyüklüğü değil,
yarattığınız "etki" olsun.  İnsani Noktalar Liderlik ve akıl çelme
arasındaki fark nedir?  Liderlik yapmaya başladığımdan beri hep bu
soruyu kendime sormuşumdur. Asağıda belirttiklerim seçme ölçeği olarak
bana bu konuda yardimci olur.

Liderlik:

* Doğruyu saklayıp, açıklamamak

* Korku ..

üzerine kurulamaz. Kurulsa bile tam randıman veren bir liderlik olmaz.
İktidar ve Sorumluluk Liderliğin zorluğu, sorumluluğun 'tam' olması,
ama icraattaki etkinizin 'dolaylı' olmasıdır. Takımınızın üzerindeki
otorite ve size düşen sorumluluk arasındaki uyuşmazlıktan
bahsediyorum. Biraz daha açıklayayım.  Sorumluluk demek, eğer takımın
yanlışı olursa, "ben" ceza alırım demek. Otorite demek, bir işin
bitirilmesi için gerekli kararları ben veriyorum demek.  Eğer "kontrol
kimde olmalı" diye sorarsak, ilk başta cevabı bulmak kolaydır. Otorite
ve sorumluluk sanki birbirleri için yaratılmışlar değil mi? Kontrolu
elime alıyorsam, o zaman sorumlulukda bana düşer. Kontrol ben de ise,
otorite de bende demektir.  Bir tek problem var. Kontrol güçlüdür, ama
hassastır. Kırılgandır. Karakterinizin müsaade ettiği ölcüde etkili
olur. Ölçeklenez, yani 10 kişiye, 20 kisiye aynı şekilde
uygulanamaz. Sonuçta, tek bir insanin yapabileceği şeyler sınırlıdır.
Liderlik, kontrol demek değildir. Eger lider olmayı kabul ettiyseniz,
sorumluk alıyorsunuz demektir.

Sorumluluk tam olacaktır; iş bitmediyse suçlu sizsiniz. Ama bu
sorumluluğu yerine getirebilmek icin kulandığınız otorite 'dolaylı'
olacaktir. Bütün programları siz yazmayacaksınız. Eğer liderlikte
iyiyseniz, hiç program yazmayacaksınız. Program yazmak yerine, sizin
altınızda çalışan programcılara daha iyi program yazmasına 'yardımcı'
olacaksınız. Kontrol/Sorumluluk dengesini kurabilmek, birbiri ile
nasıl götüreleceğini anlayabilmak liderligin en zor tarafıdır. Bu
dengeyi kuramayan liderleri farkedersiniz: Calışanına bağırır,
sinirlenir, her yaptığını kontrol etmeye kalkar, ya da hic bir seyi
iplemez, saklanır. Dolaylı otorite ve sorumluluk altında değisim
yaratmak cesaret, bir gelecek planı ve kendini tanıyan insan (lider)
ister.  Stephen Covey adlı yazarın, "Başarılı İnsanlarin 7
Alışkanlığı" adlı kitabında, şu kavramları öğrenmiştim. Etki alanı ve
endişe alanı. Etki alanı şahsen değisim yaratabileceğiniz
alandır. Endişe alanı sizin başınızı ağrıtacak, ve problemler
çıkarabilecek olayların/insanların olduğu alandır. Ne zaman bu iki
birbirine uymazsa, aradaki farktan stres doğar.  Mesela yarın bir
pikniğe gidecekseniz, fakat eğer hava nasıl olacak diye endişe
ediyorsanız, etkiniz altında olmayan bir şey hakkında endişe
ediyorsunuz demektir. En iyisi, endişe alanınızı etki alanınıza
indirmek, mesela çıkış planı hazırlamaktır. Yanınıza şemsiye almak
gibi. Bu örnekte endişe alanı, etki alanından büyüktü.  Terside
olabilir.

Etki alanı, endişe alanından büyükse: Mesela lider ileri geri
konuşuyor, ve etrafındakileri kırıyor, moralini bozuyor. Yani lider,
ne hakkında endise edeceğini bile bilmiyor. Böyle durumlarda
yapabileceğiniz sey, ya gözlem yeteneğini geliştirip, yaptıklarınızın
neleri etkiledini görmek, ya da Kemal Sunal taklidi yapip,
söylediklerinizin kötü etkilerini hafifletmek.  Bu iki örnekteki alan
uyumsuzlugu bir çoğu liderde kronik olarak mevcuttur. Proje başarısı
size bağlı. Fakat atlayıp bütün kodu tek başınıza
yazamazsınız. İradenizi kullanıp otoritenizi etkileyebildiğiniz
insanlara indirgemeniz gerekir. Liderlik yapmaya başladıktan sonra,
söylediğiniz şeyler takım tarafından yanlış anlaşılabilir, o yüzden
hergün, sorumluluk duygunuzu geliştirip, dediklerinizi, hareketleriniz
ile uyum haline getirin.  Liderlik Niye Gerekli?  Lidersiz bir gurup
insan düşünün. Eger düzenleri kurulmuş ve iyi halde zaten
calışıyorlarsa, böyle calışmaya devam edeceklerdir. Fakat, değisim
kapıya geldiğinde işler durum değişir. İnsanları bu yeni şartlara gore
kendi kendini değiştirmesinin ne kadar zor oldugunu o zaman
göreceksiniz.  Değisim bir kaç şekilde gelebilir.

* Teknik: Kulandığınız teknolojiyi değiştirdiniz, ya da teknolojiyi
'nasıl' kullandığınızı değiştirdiniz.

* Müşteri: Firma ürününüz için yeni bir pazar arıyorsunuz *

Düzen: Çalıştığınız düzende işlem değişimleri yapmanız gerekiyor.

Liderlik Değişim Yaratır

Böyle durumlarda kapıdan girişinizi yapıp (gürültülü olarak ya da
sessizce, ama her zaman farkedilecek şekilde) ve takımınızı
kurun. İletişim kalitesini yüksek tutarak, takımınızı kendi kendine
yetecek duruma getirin.  Kalıplar "General Patton büyük bir taarruz
başlamadan 10 gün önce görev başına alınmıştı. Birliğine etki
yaratması için elindeki zaman çok azdı. Patton, kitaptaki bütün moral
verme, yönlendirme ve heyecanlandırma yollarını kullandı, ve ordusuna,
savaşı kazanmanın MÜMKÜN olduğuna inandırdı. Patton sanki aynı anda,
her yerdeydi. 34 yıllık askeri tecrübesinin her gramını
kullanmıştı.... "  Beni liderlik kalıplarını aramaya iten işte bu
satırlardır. Eğer, "Patton kitaptaki bütün yolları kullandıysa" nerede
bu kitap? Liderliği anlatacak bu önemli eseri bulabilirmiyim?
Elinizde tuttuğunuz bu kitap, bu konuda benim denememdir. Liderlik
konusunda öğrendigimiz herseyi, 'kalıplar' halinde paylasmaya
uğrastık. Her kalıp için, kullanıldığı ortamı belirtmeye uğrastık,
çünkü, kalıpları anlatmanın en iyi yolu kullanıldığı ortamı
tanımlamaktır.

Tekrar belirtmeden geçemeyeceğim. Burada ugrastığımız maddeler
patlayıcı türden, yani tehlikeli. Yanlış yapılan liderliğin etrafına
olan kötü etkisi büyüktür. Şimdi kalıplara gelelim.  Kalıp 1: İlk
Zafer Yazılım takımının morali düşük durumda. Bitiş çizgisi
yaklaşıyor, fakat yazılım hala bitecek durumda değil. "Bu takımı nasıl
kendine inanır hale getirirsiniz?"  Bahsettiğimiz takımda çoktan
değistirilmesi gereken şeyler olabilir. Eğer bu değisiklikler
yapılmamış ise, bu durumun tarihinde, genelde, arka arkaya gelmiş ve
takımın direncini kırmış kayıplar vardır. Sürekli kaybeden insanlar,
otomatik olarak değisimi düşünmekte zorlanırlar. Bu gibi durumlarda en
önemli sey, takıma yeniden kendine güven aşılamaktır. Güveni yaratacak
en rahat sey, ufak bile olsa, bir 'başarıdır'.  Bu işin kötü tarafı
denebilir. İşte önünüzde bir takım, sürekli kaybediyorlar. İyi açıdan
bakarsak, ne kadar kaybederlerse ve dibe inerlerse, yeni gelen birinin
işe yarayacak bir şey bulması o kadar kolaydır.  Bu kalıp için:
Takımın beraber yapabileceği bir şey bul. Eğer takım tam anlamıyla
felç olmuş ise, kolları sıvayıp kendin yap. Bu yapılan şeyin, yani
başarının ufak olması önemli değildir. Takımın durumuna yardım eden,
başarı olarak kaydedilecek herhangi bir şey olması yeterlidir. Eğer
takım beraber yapmış ise, çok daha iyi.  Kalip 2:

Kutuplayıcı Soru

Bir anlaşmazlığı nasıl ortaya çıkarırsınız?  Anlaşmazlıklar kendini
saklamaya bayılırlar. İki insan yıllarca birbiri ile uyum halinde
olduğunu söyleyebilirler, fakat birden bire bir gün, birbirinin
boğazına yapışmış olabilirler. Teyzem onlarca yıl amcam için özel
yemek olarak kuşkonmaz yapardı, en sonunda bir gün, amcam hic
kuşkonmaz sevmediğini söyleyebildi. Teyzem çok şaşırmıştı.  Saklanan
anlaşmazlıklar başınıza dert açarlar. Bunları ortaya çıkarmak, değişim
için en önemli şeydir. Lider olarak sizin, anlaşmazlıkları, daha fikir
sahibi olan kişiler katılmadan görmeniz mümkündür. Görünce ne
yapacağınız daha da önemli. Mesela, kuşkonmaz vâkasında gidip teyzeme
diyebilirdim: "Teyze, amcama kuşkonmaz yapma, vallahi hic
sevmiyor". Bu genelde ise yaramaz. Teyzem uzulur. Amcam gizledigi
seyin aciga ciktigini gorunce kizabilir.

Daha iyi bir yöntem şu olabilir. "Gündemdeki anlaşmazlık hakkında öyle
bir cümle ve fikir bulun ki, bir taraf katılsın, öteki taraf
katılmasın.  Mesela, amcam ile teyzemi bir odaya alıp, sebzeler
hakkında konuşmaya başlayabilirim. Bir ara, "Kuşkonmaz dunyanın en iyi
sebzesi değil mi?"  diye bir laf atabilirim. Amcam diyecektir, "Hiçde
değil, ben yeşil fasulyeyi daha çok severim". Iste şimdi uzlasmaya
doğru bir adım atmış olduk.  Kalıp 3: Endişeleri Aktarma, Tercüme Et
Takım lideri olarak göreviniz, hem kendi, hem de takımın
görev/sorumluluk çizgisini birbirine uydurmak. Mesela, eğer
müşterinize belli bir bitiş tarihi verdiniz, ve o tarihte hata sayısı
belli bir düzeye düşmemiş ise, müşteriniz başınıza dert açacak. Bu
durumda takımınıza dönüp, 'eğer hata sayısı düşmezse, müşteri başımıza
dert açacak' demeyin. Müşterinin dert acması, takımın direk olarak
gördüğü hissettiği bir sey değildir, ayrıca ellerinde yapacak
birşeyleri olmayabilir. Hâtta takım icraat seviyesi düşebilir bile;
çünkü stres seviyesini arttırdınız.  Daha iyi bir yöntem, şu
olabilir. Takıma dönüp şöyle deyin: "Müşterinin benim başıma dert
açması beni kaygılandırıyor. Sizin bu duruma yardım etmek için
üstünüze düşen bölüm hata sayısını düşürmek. Daha hızlı hata
düzeltmeniz için size nasıl yardım edebilirim?"  Böylece size düşen
etki/endişe alanınızı doğru saptadınız. Takımın etki/endişe alanı da
doğru bir düzene girmiş oldu.

