# Kontrol Edilmeyen (Unchecked) Exception'lar


Kontrol Edilmeyen (Unchecked) Exception'lar



  Java'nın sözdizim bağlamında çoğu programcıyı gereksiz yere uğraştıran ve  vakit kaybına neden olan özelliklerinden biri, exception atan bir kod  parçasını kullandığınızda kullanan tarafın ya try/catch koymaya, ya da  bulunduğu metotun tanımına "throws xxException" gibi bir ifade eklemeye mecbur  kalmasıdır. Tabii hepimizin bildiği gibi "throws xxException" ekleme yoluna  giderseniz, bu eklemenin etkisi zincirleme olarak o metotu çağıran metota,  ve oradan başka yerlere sıçrar, ve bir süre sonra bir bakmışız ki  metotlarımızın yarısı aynı asalak ifadeyi içeriyor: method_x() throws  Exception!               "En iyi kod, yazmadığım koddur" desturundan yola çıkarak, bu yazının geri  kalanında kontrollü Exception kullanımını tavsiye etmeyeceğiz. Kurumsal Java  programcılığı esnasında zaten fazla olan teknoloji çorbası ile uğraşırken  "sadece istenilen şeyi söylemek, geri ile gerekince ilgilenmek" en  iyisidir. Daha kısa zamanda, daha basit/bakımlı kod yazmak bunu  gerektirir.                Şimdi, final tavsiyeyi vermeden önce Java exception mimarisine  bir bakalım.          Java ve Exception'lar            Java sözdizim yapısında iki tür exception vardır. Kontrollü (checked)  exception, ve kontrolsüz (unchecked) exception.                Çoğumuzun bildiği gibi kontrollü exception durumunda, eğer bir kod parçası  içinde 'throw new xxxException' gibi bir ibare mevcutsa, kullanan kod  try/catch "yakalayıcıları" bulundurmaya mecburdur. Bu gereklilik bizzat Java  derleyicisi üstümüzde zorlanan (enforce) bir gerekliliktir, kaçış yoktur.               Kontrolsüz exception kullanımında ise herhangi bir servis kod parçası  kontrolsüz exception fırlatabilir, fakat çağırım yapan taraf bu exception'ı  yakalamaya (ya da bulunduğu metot tanımına "throws xxException" eklemekte)  mecburiyeti yoktur. RuntimeException bunun güzel bir örneğidir.               Java tasarımcıları baştan beri kontrolsüz yanında kontrollü exception  kullanımını da bir seçenek olarak sunmayı seçmişlerdi. Ayrıca, zamanın ortak  aklı da (conventional wisdom) bir şekilde kontrollü exception kullanımını ön  plana çıkarmıştır (çünkü ilk Java kod örneklerinde böyleydi). Fakat aslında,  Java tasarımcılarının bu seçiminin arkasında müthiş zeka aramamak  gerekir. İstekleri sadece şuydu:               Programcının, çağırdiğı kodun ne yaptığından "haberdar olması", ve o kodu kullanırken "bunun sonuçlarına katlanıyorum :)" ibaresini yazılı olarak kodunun içine koyması.               Fakat bu saf istek, kurumsal Java bağlamında artık bir zul olmaya  başlamıştır. Kurumsal Java kodları bir API "denizi" içinde yüzer, ve 3-4 dış  kütüphane kullanan bir kodda artık çok fazla sayıda try/catch ibaresi görmek  mümkündür, ya da metot tanımı bağlamında gereksiz bir ekleme  enflasyonu ortaya çıkmaktadır.               Bu sebeple yazımızın tavsiyesi kurumsal uygulamalarda (web/telekom/vs)  kontrolsüz Exception kullanılmasıdır. Bu Exception yöntemi ile, bir  Exception'ı, "sadece istediğinizde" try/catch ile yakalamanız yetiyor, eğer  hiçbir Exception ile ilgilenmiyorsanız, derleyici size bir  hatırlatmada/zorlamada bulunmuyor. Bu sayede kodunuz daha temiz  kalıyor.                Tabii eklemek gerekir ki, içinde Exception atılması muhtemel bir çağrıyı yapan  kodun, o kontrolsüz Exception'ı yakalamaması demek, bu Exception'ın  daha üst seviyelerde yakalanmayacağı demek değildir. Exception kurallarına  göre yakalanmayan bir Exception zaten çağrı sıralamasında üste doğru  çıkacaktır, ve kontrolsüz şartında sadece ilgilenen bir yakalayıcı tarafından  yakalanabilir. Zaten, her uygulama bir "en üst seviye" yakalayıcı genelde  olduğu için bu, o Exception'ın eninde sonunda bir yerde yakalanacağı anlamına  gelir. Ama bu yakalayıcı bir tane, ve her yerde olmayan bir ekleme olduğu için  kod temizliği için bir tehlike arz etmez.               Bu tavsiye ışığında Exception muamele sistemimiz daha temiz ve bakımı rahat  hâle gelekcektir.  İlginçtir ki, kontrollü Exception seçeneği, diğer "pür"  nesnesel dillerde mevcut değildir: Ada, Eiffel, Ruby, Phyton dillerinin hepsi  kontrolsüz Exception atarlar. Bu dillerden Ada, gerçek zamanlı (real-time) ve  kritik misyon (mission critical) sistemlerde kullanıldığına göre (askeri, uzay  sistemlerinde), kontrolllü Exception'ların pek o kadar da hayati olmadığı  ortaya çıkmaktadır.




