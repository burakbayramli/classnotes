# Oracle Gunesi Gorunce

Oracle Sun'i satın aldı, sektörde çalkalanmalar oldu. Konu pek çok
programcıyı ilgilendiriyor çünkü açık yazılım olan MySQL Sun
tarafından alınmıştı, şimdi Oracle Sun'i alınca MySQL'i almış
oldu. Bir de.. Java! Sun'a ait İT'nin en popüler dili Oracle'a geçince
ne olacak?

Şahsi görüşümüz, Oracle'ın Java'nın açık kalmasında çıkarı olduğudur,
onu kapatmakla hiçbir şey kazanamaz. Bu sebeple Java'nın durumunun
değiseceğini zannetmiyoruz. MySQL durumunda ise, şunu belirtmek lazım,
ki bu bütün GPL lisansı altındaki yazılımlar için geçerli, bir kodu
GPL altında açtığınızda, o kod açıktir. Nokta. Doğru: Oracle MySql'i
kendi tabanına rakip görüp onu yoketme amaçıyla MySQL'e "hiç zaman
harcamayarak" onu "ilgisizlikten oldurmeye" uğraşabilir, ama açık
yazılımın güzel tarafı o ki, etrafta zaten popüler MySQL'den
dallanmış, budaklanmış alternatifler var. Drizzle bunlardan bir tanesi
mesela.Stallman GPL lisansını kurşun geçirmez bir şekilde hazırlatmış
ise, işte onu bu tür zamanlar için yaptı.

Sonuc? Java; Korkuya gerek yok.

MySQL; Olebilir, ama Drizzle ile devam edersin.

Tabii biz durumu gözlemeye devam edeceğiz; Oracle tepemizi attırırsa
(!), Web kodlaması için de Python'a geçişi yapıveririz. Şu anda bunu
gerektirecek bir durum yok.İşin Oracle DB kısmı bizi zaten hiç
ilgilendirmiyor, çünkü online veri işlem amaçlı olarak ilişkisel taban
bile kullanmayacağız, o tarafta anahtar-değer tabanı Voldemort
olacak. MySql'i sadece fulltext özelliği için her app server'da "biraz
daha akıllı bir dosya sistemi" olarak kullanıyorduk, MySql'in "başına
bir şey" gelirse, bu özellik için Drizzle hemen kullanılabilir.İşin
işletim sistem tarafı bizi hiç ilgilendirmiyor, orada EC2 üzerinde
Ubuntu Server kullanıyoruz, Solaris değil.Bizim, genel itibariyle,
altyapı yazılımı olarak kodu kapalı olan hiçbir ürünü kullanmama
yaklaşımımız devam edecek; ve bizim gibi pek çok yazılımcının varlığı
Oracle/Sun birleşmesinin etkilerinin az olacağının da garantisi bir
bakıma.





