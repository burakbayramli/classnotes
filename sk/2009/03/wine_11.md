# Wine

Ubuntu üzerinde Windows emülasyonu yapan Wine gayet güzel işliyor;
Şimdiye kadar hiç bir Windows programımı işletmemezlik etmedi. Zaten
çok fazla "Windows'a özel" programım kalmamıştı, tek tük olanların
hepsi Wine ile işler halde.Hangi programlar bunlar? Bir tanesi favori
SQL önyüzü programım SQLyog. Ne kadar aradıysam da bir türlü bu
programın yanina yaklaşan bir Linux varyantını bulamadım. Diğer
program ise Unreal Tournament. Evet! O koca, diskten haldir huldür
kurulan, bir sürü grafik içeren Birinci Şahıs Ateş Etme
oyunlarından. Bu programa ihtiyacım var çünkü yazdığım robot simülatör
Ardabot UT'ye bağlanarak çalışıyor. Unreal Tournament Ardabot'un
"Matrix'i" oluyor. İçeri girip etrafta geziniyor bizim ufaklık. Neyse;
Wine UT'yi bile kurabildi, yanlız grafik arabirimini değiştirerek
grafik kartından "software" seçimini yapmanız lazım. Grafik için
yazılım kullanmak demek, video kartının yaptığı bazı işleri yazılımın
üstlenmesi demektir. Eğer hızlı bir işlemciniz var ise, bu değişiklik
problem olmayacaktır.





