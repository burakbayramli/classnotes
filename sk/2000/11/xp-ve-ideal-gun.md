# XP ve İdeal Gün

XP projelerinde, en çok karışıklık yaratan kavramlardan biri
budur. "Kartımızı (özelliği) kodladıktan sonra, gerçekte harcadığımız
zamanı yazmamız isteniyor. Ben bu karta 2 gün önce başladım, demek ki
2 gündür kodluyorum. Karta, gerçek zaman: 2 gün yazabilir miyim?"
Hayır. XP, tahminler ve gerçek süreler konurken herşeyin 'ideal gün'
olarak hesaplanmasını ister. Ideal gün denilen şey, dikkatinizi
dağıtacak hiçbir şey olmasa, ve kodlamanızı yarıda kesecek durumlar
olmasa, geçireceğiniz hayali bir gün birimidir.  Bir gün içinde
sürekli bir takım etkinlikler/oylarlar vuku bulmaktadır. Mesela
arkadaşımız ile konuşmakta, veya bir toplantıya katılmak gibi önemli
bir şey ile uğraşmaktayız. Fakat XP burada çizgiyi çizerek diyor ki,
"bu işlemlerin hiçbiri kodlamanın kendisi olmadığı için, ideal gün
altında sayılmazlar. Bütün ölçümler, ideal gün ile yapılmalıdır".
Tahminlerin ve gerçek sayıların ideal gün olarak ölçülmesinin önemi,
tahmin sayıları toplandıktan sonra, yönetim merci (müşteri ve teknik
lider) kartlarını döneme paylaştırıken ortaya çıkar. Bu sırada şöyle
konuşmalar olabilir.  "Geçen dönemde 20 (ideal) günlük kart
kodlamışız. Demek ki, 5 programcı x 5 iş günü = 25 normal gün içinde
20 ideal günlük iş yapılabiliyor. Bu yüzden, bir dahaki döneme 25
günlük değil, 20 günlük iş koyuyoruz.  Ya da, şöyle bir sonuca
varılabilir: "25 normal günlük dönem içinde, 10 ideal gün kodlama
yapmışız. Bu oran biraz az mı? Acaba derleyiciler, bilgisayarlar mı
yavaş? Acaba takıma programcı eklemek, hızımızı arttıracağı yerde,
azalttı mı?", vs..





