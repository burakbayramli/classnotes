# Yazılım Şirket Çeşitleri

Bu yazımızda, yazılım üreten şirketlerin hangi kategorileri
oluşturduğunu, bu kategorilerin tarihini birkaç örnek ile göstermeye
çalışacağız. Kategorilerden birisi olan "ürün şirketi", rahatça
bilinen ve tasvir edilen bir şirket olsa da, öteki şirket türü,
danışman şirketi, yaygın olarak bilinmeyen yazılım
şirketleridir. Yazının bilgilendirici olacağını umuyorum.  Ürün
şirketi ile başlayalım.  Ürün şirketleri Microsoft, Oracle gibi büyük
şirketler, paket program olarak ürün piyasaya sürerler. Direk ev
kullanıcısı, ya da programcılara hitaben altyapı olarak kullanabilek
bu ürünler, parakende fiyat ile piyasada satılır. Ya da, Oracle'ın
kullandığı oldukça çetrefilli bir lisans (fiyatlandırma) kuralı
eşliğinde ürün müşteriye satılır.  Ürün yazılım şirketleri, bir paketi
piyasaya sürmeden önce, uzun süreli bir ar-ge dönemi süresince büyük
paralar harcarlar. Mesela Oracle veri tabanı, ya da Microsoft Windows
işletim sistemi, milyonlarca dolarlık programcı ve testçinin zaman
harcayarak ortaya çıkardığı bir sonuçtur (sürekli bozulsa da (!)).
İlginç olan, ilk geliştirme seviyesi aşıldıktan sonra, paket
programlar kopyalanma, ya da normal sanayii'nin anladığı şekilde,
üretim/çoğaltma safhasında neredeyse yok denecek bir miktar
harcanmasıdır.  Yazılım tabanlı ekonomik modele 'yeni ekonomi'
denmesinin de sebeplerinden biri budur. Kıyaslayacak olursak, bir
maden ocağı ortada olan belli miktardaki bir kaynağı çıkartıp,
piyasaya sürerek getiri kazanmaya uğraşır. Eğer maden ocağı daha fazla
üretim yapsın der isek, daha fazla elemen işe koyulması gerekir. Fakat
bunun anlamı aynı zamanda maliyat fiyatlarının 'artması' demek
olacaktır. Belli bir arttırımdan sonra eldeki kâr kaybolmaya
başlayacağı için de, maliyet, üretim miktarı gibi ayarların dikkatli
gözlenmesi gerekir, nitekim ekonomide bu kuramın 'düşmekte olan
getirilerin kuramı (theory of diminishing returns) olarak anılmasının
sebebi budur.  Fakat yazılımda, ürün şirketleri için yazılımın
kopyalanması safhası çok ucuzdur, hatta şimdi İnternet sayesinde
sıfıra yakındır. Bu yüzden herhangi bir firma piyasaya derhal (en
önce) çıktığı anda, sıfır üretim maliyeti sayesinde süratle kopya
çıkartarak, piyasayı anında tekelleştirmesi mümkün
olmaktadır. Nitekim, Microsoft'un mahkemelik olmasının sebebi de biraz
da açıdan alınmalıdır. Yazılım sektöründe, dişe-diş, pastayı eşit
paylaşmış olan rakiplerin kavgası yerine, bir tekelin ötekini yıkarak
geldiği bir savaş vardır, buna değişik zamanlı tekellerin savaşı
denebilir.  Programcılar Açısından Ürün Şirketleri Ürün şirketleri,
bir kod bazı ile uzun süre beraber kaldıkları için, tekrar-tekrar
kullanır (reusable) kodlama yapmaya daha özen
gösterebilirler. Danışman şirketlerinde tanıştığımız, tekrar
kullanılan kodlama tekniklerini en çok ilgi gösteren kimseler, ürün
geçmişi olan programcılar oluyordu. Tabii daha farklı olan danışmanlık
ortamı, bu arkadaşlara genelde biraz garip gelibiliyor. Yazılıp/atılan
kodlama, uzun süreli bakılan/genişletilen kodlar ortamından tabii ki
değişik olmaktadır. Danışman şirketleri yazının geri kalan kısmında
işleyeceğiz.  Bu fark dışında ürün şirketleri de sürekli tümleştirme
tekniklerini kullanırlar, mesela Microsoft projelerinde günlük bütün
kod bazını derleyen ayrı bir makina vardır diye duyumlar
almıştık. Tabii Extreme Programcılık yöntemi, bu sayıyı çok daha
sıklaştırmıştır.  Ürün şirketlerinde bir kötü taraf, zamanla
programcının aynı konu üzerinde sürekli çalışması ile ortaya çıkan
'aşırı uzmanlaşma' durumudur, bu durumda bir nevi at gözlüğü takılmış
gibi sadece bir konuya odanlanma olayı ortaya çıkabilir; Fakat eğer
ürünün gelişmesi uzun sürecek ve gelişerek yeni teknolojiler eklenecek
ise, bu durum o kadar kötu olmayabilir. Her halukârda, XP'nin eşleme
tekniği ve sandalye değiştirme taktikleri ile bu aşırı uzmanlaşmanın
önüne geçilebilir.  Danışman Şirketler Bu tür yazılım şirketi çoğu
kimse için (hatta çoğu programcı için bile) tam bir muammâdır, bu
yüzden özellikle işlemek istedik.  Önce tarih.  Danışman şirketlerin
tarihi, en azından Amerika'da, 'vergi danışmanlık' tarihi ile yanyana
gider.  Bunu da anlamak için Amerika'nın vergilendirme sistemini
bilmek gerekiyor. ABD'de birçok vergi kanununun oluşturduğu, yılların
da verdiği değişim, lobilerin kendi sektörleri için Kongre'den
geçirttikleri ekler (rahatlıklar) yüzünden ortaya çıkan tam bir
keşmekeş durumu vardır.  Bu keşmekeşin içinden çıkmak bir süre sonra
bir uzmanlık haline gelmiş, ve bu tür danışmanlık yapan şirketler
holdinglerin kapısını çalmaya başlamıştır. Danışmanlar, müşterileri
olan şirketlere vergilerini nasıl vereceklerini, aynı zamanda da,
nasıl daha az vereceklerini öğretmek için vergi sistem açıklarını,
müşterilerinin bulundukları sektörü gözeterek önemli bir servis
sağlamaya başlamışlardır. Bu danışman şirketlerin sunduğu vergi
tavsiyesi, bir bakıma holdinglerin kârlılığı üzerinde direk bir etki
teşkil ediyordu.  Bu şekilde vazgeçilmez hale gelen danışmanlar, bir
süre sonra vergi danışmanı olarak girdikleri şirketlere yan ürünler de
pazarlamaya başladılar.  Bu yan ürünlerden birisi (ya da servis demek
daha uygun olur) "stratejik tavsiye" türünden bir danışmanlık
idi. Holdinglerin işletmesini ilerletmesi için getirilmesi mümkün olan
iyileştirmeler, bir şirketin nasıl düzenleneceği, karar mekanizmasının
nasıl isleyebileceği, vs. gibi tavsiyeler hep bu şemsiye altında
sunulmaya başlanmıştır. Vergi tavsiyesi için zaten müşterinin
kapısından girmiş olan danışman, bir yandan da açık gördüğü yerlerde
bu tür yeni danışmanlığı pazarlamakta zorluk çekmemiştir.  Tabii,
stratejik danışmanlık, 80'li yıllardan sonra beraberinde teknolojik
danışmanlığı da otomatikman getirmiştir.  ABD televizyonlarında çıkan
bir IBM reklamının da söylendiği gibi, artık şirket başkanlarının
(CEO'ların) aldıkları her karar, mutlaka teknolojik bir değişiklik
yani yeni bir yazılım projesi içermektedir. Gitgide yazılıma bağımlı
olan şirketler, eğer yeni bir düzenleme yapmak istiyor iseler, yeni
bir yazılım değişikliği de yapmaya mecbur kalmaktadırlar.  Bu açığı
kapatmak için danışman şirketler, ek bir servis olarak yazılım
danışmanlığını da dağarcıklarına ekleyerek yelpazelerini
genişletmişlerdir.  Zamanla, bu üç danışmanlık çeşidi bazen tek
başlarına görülmeye başlanmıştır. Günümüzde, kimi şirket sırf yazılım
danışmanlığı, kimisi sırf stratejik, kimisi de sadece vergi
danışmanlığı yapabilmektedir. Tabii eskiler, ya da beş büyük diye
anılan şirketler hala tüm servisleri birarada taşımaktalar. (Taşımakta
idiler demek daha da doğru olabilir, çünkü son zamanda meydana gelen
şirket bölünmeleri bu durumu biraz değiştirmiştir).  Danışman
Şirketlerin Düzeni Sırf yazılım danışmanı olan bir şirketi ele
alalım. Bu şirketlerin atmosferi genelde şöyledir.  Bütün hayat proje
etrafında döner. Gelişen teknolojilerinde etkisi ile proje bitme
süreleri iyice düşmüştür, ve bu yüzden kim nerede, kim hangi projede
gibi konuşmalar duyarsınız. Sürekli bir hareket vardır.  Kültür
olarak, danışman şirketlerde çalışan kişiler, programcı seviyesinde
bile, teknolojiyi allandırıp pullandırmakta en büyük
ustadırlar. Çünkü, söyle ya da böyle müşteri karşısına çıkacaktırlar,
ve bu yüzden teknolojiyi satmak zorundadırlar. Teknoloji satmakten
kastımız, kendilerinin XYZ teknolojisini kullanarak getireceği çözümü
satmaktır. Genelde danışman şirketlerin kendi ürettiği bir ürün
yoktur.  Artı olarak danışman şirketlerin en iyi tarafı, dinamik ve
sürekli devirdaim olan teknoloji bilgisidir. Her proje 6-7 ayda
bittiği için, bu her seferinde yeni bir yazılım projesine silbaştan
başlanacak demektir, ve bu yeniden başlama sırasında bir önceki
projeden gelen, halâ taze olan bilgilerden muhakkak
yararlanılır. Mesela kaynak kod idare sistemi kuruluşu, sürekli
tümleştirme makinasının kuruluşu, programcıların ihtiyacı olan Unix
kullanıcı hesaplarının sıfırdan kurulması birkaç projeden sonra artık
süratle yapılır hale gelirler.  Ek olarak, bir de her projenin
getirdiği yenilikler vardır. Danışman programcı, her yeni projede,
sürekli değişmekte olan teknolojiden yeni bir tanesini denemeye fırsat
bulabilir. Sıfırdan başlandığı için ekleme yapmak zor olmaz. Tabii,
yeni teknolojiyi öğrenme için harcanacak (kaybedilecek) zaman göz
önünde tutulmalıdır.  Eğer danışman her projede yeni bir teknoloji ile
uğraşılıyorsa, bir süre sonra öğrenmeyi öğrenir, ve yeni teknolojileri
daha süratli bir şekilde yutabilmeye başlar.  Tabii herkesin
öğrenmesinin bir sınırı vardır; bu yüzden en çok değişik teknoloji ile
haşır neşir olmuş danışmanın bile bir 'favori' teknoloji demeti
mevcuttur. Bu demet, ne kadar sektörde kanıtlanmış ve geleceği olan
teknolojilerden ise, o kadar iyidir, çünkü bu daha kalıcı olacak ve
öğrenildiği zaman danışmanı daha değerli halde en uzun süre tutacak
bilgiler toplamıdır. Bu yüzden danışman programcıların kafasından,
kişisel bazda, sürekli olarak hangi teknolojiler yeşeriyor, hangisinin
geleceği var sorusu mevcuttur. Mesela daha kariyerinin en başında, en
büyük yol ayırımı yapılır; Microsoft'mu, Unix'mi sorusuna cevap
verilir. Amerika'da çoğu danışman bu soruya Unix cevabını
vermişlerdir. Her iki yol da, ötekinden çok ayrı uzmanlık
gerektirdiğinden, bu seçim çok önemlidir ve genelde bir programcı
(bazen danışman şirketleri de) bu iki yoldan sadece birinde
uzmanlaşır.  Satış Burada, sabit zaman/fiyatlı proje usulü çalışan
danışman şirketlerinden bahsetmemiz gerekecek. Extreme programcılık
hakkındaki yazılarımızda bu şirketlerden biraz bahsetmiştik. Şimdi,
sabit modelin satış sürecine getirdiği gerginlikten bahsetmemiz
gerekecek.  Netice itibarı ile, danışman şirketin elindeki tek kaynak
insandır. Ortada ürün, arazi, gibi demirbaşlar mevcut değildir. Patent
yoktur. Bu yüzden satış sürecinde de, satış görevlisinin elinde bir
insana dolaylı öteki dolaysız bağlı olan iki sübap vardır. Fiyat ve
Zaman.  Bu iki faktör haricinde, mesela Kod kalitesi satış süreci
sırasında pek göz önüne alınmaz. Demek ki, satışı kapabilmek için,
müşteriye "daha hızlı" ve/veya "daha ucuz" proje satabilmek
önemlidir. Eğer danışman şirket 'aç', projeye (yani paraya) muhtaç
ise, satış görevlisi bu indirimi yapmak için büyük bir istek
duyacaktır.  Potensiyel bir problem işte burada ortaya çıkmaktadır,
çünkü satış görevlisi genellikle teknik adam değildir. Bu sebeple
yaptıği bu seçimin perde arkasındaki programcılar üzerine getireceği
yükten habersiz olabilir. 90'lı yıllarda bu birçok kez olmuş bir
vakâdır, faturayı ne yazık ki haftada 70 saat çalışmak zorunda kalan
programcılar ödemiştir. CTP, Sapient gibi şirketlerin çalışma durumu
90'lı yıllarda bundan ibaretti. Bu şirketlerdeki programcıların yaş
ortalamasınında 30'dan aşağı olması tabii ki raslantı değildir, belli
bir yaştan sonra bu tür bir tempoyu kaldırmak zor olmaktadır.  Özetle,
öğrenek için iyi bir ortam oluşturan danışman şirketler, tempo olarak
hızlı, ve sabit bazda çalıştıkları zaman gerginlik yaratan ortam
oluştururlar.  Tabii başka yazıda bahsettiğimiz gibi, eğer danışman
şirket belli bir ürün demeti üzerinde uzmanlayı (odaklanmayı) başarır
ise, o zaman daha az zamanlı ve fiyatlı proje satmayı başarabilir, ve
programcıyı daha az öğütür.




