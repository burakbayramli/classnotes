# Extreme Programming Nedir?

Programcılık yaptığınız projelerde, sayfalarca dizayn dökümanı
yazmanız isteniyor mu? Ne kadar önceden düşünüp taşınsanız da,
sonradan elde ettiğiniz dizayn kağıttakinden değisik olmuyor mu? Hiç
zamanı ve özellik listesi 'dondurulan' (fixed time/fix bid) türü
projelerde çalıştınız mı? Böyle projelerin %50'sinin başsarısızlıkla
bittiğini biliyor musunuz? Böyle bir projeden geçtiniz mi? Bütün
saçlarınız halâ yerinde mi?  Evet, yeteri kadar soru sorduk
herhalde. Yukarıdaki problemleri yaşayan Amerika'da bir grup
programcı, proje idaresi işini beceremeyen yöneticilere, ve o 'grafik
metod hastası' kardeş programcılara şamarı vurdu. Metod hastası
arkadaşları bilirsiniz, hani kütüphanelere sığacak döküman yazmadan
program yazmayanlardan bahsediyorum.  Kent Beck isimli bir Smalltalk
programcısı, uzun zamandan beri işleyen programcılık, dizayn, proje
idaresi tekniklerini bir araya koydu, ve Extreme Programming akımını
yarattı. Bu tekniğin söyledikleri şunlar:

* Projelerin özellik listesi nasıl olsa proje sırasında değişecektir.
Bu listeyi 'dondurmak' boşa zaman harcamaktır. Müşteri, danışmana
aylık miktarda öder, ama her 3 haftada bir işleyen bir program
gorebilir * Test yazılımı, test 'edilen' parçalardan önce yazılır, ve
mümkün olduğunca herşey test edilir. Bu testler üst, üste
işletilebilen türden olmalıdır.

* Programcılar yanlız çalışmaz, bütün kod ikişerli takımlar tarafından
yazılır.

* Sistem mimarisi icin HIC zaman ayrılmaz. Yazılım mimari yapısı
önceden tek başına yazılmaz. Bütün işbülümü, müşteriye anlamlı
özellikler üzerinden yapılır, mimari, 'yavaş yavaş' özellikler
eklenirken arka planda inşa edilir.

* Dökümantasyon yazılmaz. Binlerce kilometrelik, program yazmaya hiç
yararı olmayan bu kağıt parçaları için zaman harcanmaz.

* Müşteri her zaman programcılar ile aynı yerde durur, soru sormak
için sürekli mevcut bulunmalıdır.

* Programcılar iş dünyasını ilgilendiren kararlar alamazlar,
müşteriler teknik kararlar alamazlar. Hangi özelligin önce, hangisinin
sonra geleceği iş dünyasını ilgilendirir. Özelliklerin ne kadar sürede
kodlanacağı, nasıl kodlanacağı programcılara kalmıştır.

* Özellikler, teker teker orta boy kartların üzerine yazılır, fakat bu
kartlar atılabilir, yerine yenisi yazılabilir. Müşteri istediği zaman
yeni bir kart ekleyip çıkartabilir. Tek kurala uymak kaydıyla: 3
haftalık dilimlerde yazılacak kart sayısı, takımın iş hacmi ötesinde
olamaz.

İş hacmini başka yazılarda işleyeceğim.  Daha yazımıza sığmayan çok
önemli özellikler var. Fakat üstte belirtilen bütün dersler, şimdiye
kadar izlenen dizayn stillerinin karşıtıdır. Eski stiller, kendilerini
inşaat mühendisliğine benzetmek için uğraştılar, fakat öteki
mühendislik alanları, yazılıma göre çok farklıdırlar. Uzun bir dizayn
zaman dilimine gerek yoktur yazılım dünyasında, aslında kod yazmanın
kendisi bir dizayn işlemidir.





