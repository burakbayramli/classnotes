# Projelerde İşbölümü

Programcıların arasında işbölümü yaparken gözetilmesi gereken birkaç
önemli noktadan bahsetmek gerekiyor.  Eğer projemizde XP yöntemi
izleniyorsa, işbölümünün yapılması özellik kartlarının programcılar
tarafından paylaşılmasının doğal bir uzantısı olacaktır.  XP yöntemi
kullanılmıyorsa, yapılması mümkün bir hataya karşı şu kıstası sunmak
istiyoruz: İşbölümü takım elemanlarının teknoloji bilgisine göre
değil, kodlayacakları özelliğe göre yapılmalıdır.  Örnek Mesela,
İnternet bazlı bir bilgi işlem projesinde, işbölümü JSP'ciler ve Java
Servlet/Bean'ciler arasında yapmak, akla ilk gelen ve doğru gibi
gözüken bir paylaştırım şeklidir. Fakat bu yöntemin takım için
sakıncalı olacaktır. Bu tip bir iş taksimi, teknoloji bilgi
sınırlarında yapılmış bir işbölümüdür, ve JSP'ciler ile Java'cılar
arasındaki iletişim miktarını gereğinden fazla arttıracaktır.  Bir JSP
sayfasının giriş olarak belli bildirgeçlere ihtiyacı vardır, ve sonuç
olarak bazı çıktılar verir. Eğer bu verilerin değiş-tokuş yaptığı
diğer Java nesnesinin yazarı başka bir programcı ise, gereken
iletişim, iki programcının iş kısımlarının ilerleyiş/bitiş/devrediş
zamanlarını birbirlerine kitlemiş olur.  Ayrıca, görevin bitip
bitmediği özellik bazında daha rahat anlaşılabilir. Bir JSP sayfasına
bakarak sayfanın bitmiş gibi gözükmesi bizi aldatabilir. Fakat, sayfa
daha tam arka plan Java nesneleri ile tümleştirilmemiş ise, genel-i
itabarı ile özellik bitmemiştir. Fakat, her iki programcı da benim
sayfam bitti, arkadaşın Java nesnesi bitmedi, hata burada değil,
orada, gibi bir gereksiz düşünce egzerzisine girebilirler.  Eğer
paylaştırımı özellik bazında yaparsak, bu özellik için gereken
JSP'leri, Java kodunu, veri tabani SQL komutlarını tasarlayan/kodlayan
tek programcı, işini yapması için gereken bütün katmanlarda gezinerek,
işini bitirdiğinde, tümleştirmeyi bitirdiğinden daha emin olur.  Yani
doğru olan, bir projede herkesin JSP, ve herkesin Java kodları
yazabilmesidir. Yazmayı bilmeyenler, ikili kodlama tekniklerinin
yardımı ile diğer teknolojiyi arkadaşlarından öğrenmeli, ve her iki
çeşit kodlamayı yapar hale gelmelidirler. Bu, hem kod tecrübesinin
proje takımları arasında yayılması açısından, hem de koda bakım
yapabilecek programcı sayısının artması bakımından zaten yararlı bir
sonuçtur.  İletişim, bir yazılım projesinden muhakkak zâti önem taşır,
ve gereken konularda had safhada arttırılması gerekir. Fakat, eğer
bazı yerlerde iletişim kurmadan iş görebiliyorsak, yani tek bir
kişinin, gereken yerlere gereken kodları koyarak işi bitirmesi mümkün
ise, o zaman bu tek kişiye görevi vermek asli amacımız olmalıdır.  Çok
katmanlı bir J2EE projesini çok katmanlı bir pastaya benzetirsek (her
katmanın değişik bir tatlı olduğunu düşünelim), işbölümü yaparken
pastayı dikey olarak kesip, bu dilimleri misafirlere dağıtmak
gerekir. Bu şekilde bir dağılımda herkesin dilimi içinde her çeşit
tatlıdan bir miktar mevcut olacaktır. Tatlılar teknolojiler, dilimler
de özellikler olarak düşünülebilir.  İstisna Kuralımıza tek istisnai
durum, ufak bir alanda tek kişinin uzmanlık bilgisini kullanıldığı
alanlarda olabilir.  Fakat takımın çoğunluğunun çalıştığı türden
görevleri paylaştırma konusunda, önceden açıklanan kural geçerli
olmalıdır.

![](cake.jpg)
